סימן תרמה
ולקחתם לכם ביום הראשון פרי עץ הדר כפות תמרים וענף עץ עבות וערבי נחל. ודרשו
חכמים פרי עץ הדר זה אתרוג, כפות תמרים זה לולב, וענף עץ עבות זה הדס וערבי נחל
זה ערבה.
והנני מפרש אותה על סדר המשנה
דרך הלולב כשיוצא מן הדקל יוצא כולו עץ אחד כחץ, ולאחר שגדל מעט נפתח מעט וכל
מה שמוסיף ליגדל נפתחין עליו יותר. ואם שהה באילן עד שנפתח ונתפרדו עליו כשר
אפילו לא אגדו. אבל אם שהה באילן עד שנפתח הרבה ונתקשה ונעשה כעץ פסול.
ואם נפרצו עליו פסול, פירש רש"י שנתלשו בעיקרן מן השדרה. והתוספות מפרשים אותו
על כפלות העלין, שכל אחד כפול וגבו אחד ופניו שנים. ואם נפרץ שנחלק בגבו רוב אורך
כל עלה ועלה ברוב עלין שבלולב פסול.
דרך הלולב לאחר שיוצא עלה אחד מיד כשיעור ב' אצבעות יוצא אחר וכן הרבה זה על זה
עד שמתכסה כולו בהרבה עלין זה על זה, וכל אחד כפול. ואם אינן כפולין, או שכל עליו
כפולין מצדו הא' וצד הב' ערום בלא עלין, או שאין לו הרבה עלין זה על זה אלא מכל צד
יוצא עלה אחד למטה סמוך לעיקרו ועולה עד ראשו, או אפילו היה לו עלין הרבה אלא
שאין מכוסין זה על זה, כגון שלא יצא עלה השני עד שכלה כל אורך העלה שלמטה ממנו -
פסול.
לולב שיבש שדרתו או רוב עליו פסול.
והראב“ד הכשיר ביבשו רוב עליו, ובלבד שתהא התיומת העליונה לחה. ולא נהירא
לאדוני אבי הרא"ש ז"ל.
ושיעור היבשות פירשו התוספות שיהא נפרך בציפורן. והראב“ד פירש משיכלה מראה
ירקות שבו וילבינו פניו, וכן עיקר.
נקטם ראשו פסול פירש הראב“ד שנקטמו מהעלין שבראשו עד שחסר מעט מן השדרה.
ובעל העיטור כתב לא שנקטמו קצת מהעלין העליונים, אלא שנקטמו ג' עלין העליונים
פירש עד השדרה ולא נגע בשדרו.
ואדוני אבי הרא"ש ז"ל פירש דברוב קטימת העלין העליונים מיפסיל.
501 http://www.daat.ac.il/he-il/toshba * דעת אתר * מעוצבת מהדורה * חיים אורח טור
501
נסדק ראשו כשר. ואי עביד כהימנק, פירש כמו שיש בו ב' ראשים כזה פסול. ופירש
רש“י שתחלת ברייתו היתה כך שיש לו ב' שדראות מחצית עליו לכאן ומחציתם לכאן.
ולשון נסדק אינו משמע כך, דאם כן היה לו לומר לולב שגדל סדוק כי היכי דאמר לולב
דסליק בחד הוצא אלא מיירי שנסדק באמצעיתו עד שנפתח.
נחלקה התיומת פסול. ופירש רש"י ב' עלים העליונים ששם השדרה כלה נחלק זה מזה
ונסדקה השדרה עד העלין שלמטה מהם. והגאונים מפרשים עליו העליונים שדרכן להיות
מחוברין נפרדו זה מזה ברובן עד שנראית כשנים. ורי“ף פירש על כל עלי לולב שהם
כפולים וגבן אחד, ואם נפרדו פניהם זה מזה ועדיין מחוברים בגבן כשר. אבל אם נחלקו
בגבן רוב כל עלה ועלה ברוב כל עלין שבלולב פסול, וכן כתבו הרמב“ם והראב“ד ז"ל.
יש לו כמין קוצין בשדרתו או שנצמת ונכווץ או שעקום אמצעיתו לפניו או לצדדים פסול,
אבל עקום לאחוריו כשר. ואם כפוף בראשו פסול ודוקא כששדרתו כפופה אבל עליו כפופין
בראשו כמו שדרך להיות הרבה לולבין כשר.
סימן תרמו
וענף עץ עבות דרשו חכמים שענפיו מכסין את עציו. והיינו הדס.
והיכי דמי עבות דקיימא תלתא בחד קינא פירוש שיוצאין ג' עלין סמוכין זה לזה בעיגול
אחד שאין אחד נמוך מחבירו. ואם יצאו הרבה בקן אחד ונשרו מהם עד שלא נשארו אלא
ג' בקן אחד כשר. אפילו נשרו רובם כגון שהיו ז' ונשרו מהם ד' ונשארו ג' ואם נשרו רוב
העלין של שיעור העבות פסול.
כתבו הגאונים שצריך שיהא בכל שיעור אורך ההדס עבות ואם לאו פסול.
ובעל העיטור כתב אפילו אין בו רק פעם אחת ג' בחד קינא כשר וכן כתב הרמב“ם ז"ל.
ואדוני אבי הרא"ש ז"ל הכריע כדברי הראב“ד דלמצוה בעינן כל השיעור עבות,
ולעיכובא ברובו ואפילו אין העבות בראשו בראשו.
יבשו עליו פסול אבל אם כמשו כשר. ושיעור היבשות לר"י עד שיהא נפרך בצפורן.
והראב“ד פירש אפילו אם נפרך בצפורן, אם עדיין ירוקין הם כשר, שאם ישרו אותם במים
יום או יומים יחזרו לכמו שהיו כמישושן וכמראיתן, ואינן נקראין יבשין אלא כשילבינו פניהן
שאז אפילו אם ישרו אותם במים לא יחזרו לכמו שהיו. ואם יבשו רוב עליו, ונשארו בו ג'
בדי עלי לחין כשר, והוא שישארו הלחין בראשו.
502 http://www.daat.ac.il/he-il/toshba * דעת אתר * מעוצבת מהדורה * חיים אורח טור
502
יש מפרשים שבג' בדין של העבות ישאר בכל אחד בראשו ג' עלין בחד קינא. ואדוני אבי
ז"ל פירש אפילו אם מהג' שבחד קינא. יבשו שנים ולא נשאר בהם רק אחד לח כשר והוא
שישאר בראש הבד, פירוש כי ג' עלין של הקן האחד יוצא מכאן ואחד יוצא מכאן והשלישי
מורכב על שניהם והוא הנקרא ראשו, ובו תלוי ההדור, ולכן צריך שישאר אותו לח.
והראב“ד כתב אם יבשו כולם, ונשארו שלשה בדין כמושין פסול, שאין מציל מידי יבש
אלא הלח ההדור. ולא נהירא לאדוני אבי הרא"ש זכרונו לברכה, דכיון דכמוש כשר, הוא
הדין נמי אפילו יבש כולו ונשארו ג' בדים כמושין כשר.
נקטם ראשו כשר. אפילו אם לא עלתה בו תמרה. הלכך הלכך אם יבש בראשו כשר דלא
גרע מנקטם. היו ענביו מרובים מעליו, ירוקות כשר שהם ממראיו, ואם הם אדומות או
שחורות פסול, ואין ממעטין אותם בי"ט ואם מיעטן כשר.
סימן תרמז
וערבי נחל דרשו חכמים שעלה שלה משוך כנחל, וזה סימנה קנה שלה אדום, ועלה שלה
משוך, ופיה חלק לגמרי.
וצפצפה פסולה וזה סימנה: קנה שלה לבן ועלה שלה עגול ופיה אינה חלק. ודוקא
שפגימותיה הולכות נכחן ויש להם ב' עוקצין כמסמר, אבל יש מין ערבה שקנה שלה אדום
ועלה שלה משוך ופיה אינה חלק לגמרי אלא שדומה למגל שפגימותיה עקומות ונוטות
לצד אחד והיא כשרה.
ואם יבשו או נשרו רוב עליה או שנקטם ראשה פסולה אבל כמושה, או נשרו מיעוט עליה
כשרה.
וכתב בעל העיטור מסתברא אפילו לא נשתייר אלא עלה אחד בבד א' כשירה, ולחומרא
בעינן כהדס. ומלשון אדוני אבי הרא"ש ז"ל יראה דבעינן שישאר רוב.
והגדילה על ההרים פירש שלא על המים כשירה. ורוב המפרשים פירשו שלכתחלה צריך
לחזור אחר הגדילה על המים, אלא שבדיעבד יצא אף בגדילה על ההרים. ואדוני אבי
הרא"ש ז"ל כתב דלכתחלה יוצא בשל הרים, וכן נראה מדברי הרמב"ם ז"ל, שכתב:
ערבי נחל האמורין בתורה, אין כל דבר הגדל על הנחל כשר, אלא מין ידוע הנקרא
ערבי נחל ורוב מין זה גדל בנחל אפילו גדל במדבר או בהרים כשר.
סימן תרמח
503 http://www.daat.ac.il/he-il/toshba * דעת אתר * מעוצבת מהדורה * חיים אורח טור
503
פרי עץ הדר דרשו חכמים הדר באילן משנה לשנה והיינו אתרוג. ואם הוא יבש פסול.
שיעור היבשות פירש הראב“ד הוא כשתכלה הליחה ואינו מוציא שום ליחה כי הליחה
לפרי כמו הדם לבשר החי, שכל זמן שהוא לח יוציא ליחה או מדוחק הסכין או מסחיטתו.
אבל לאחר שיבש לא יוציא ליחה אלא שהבדיקה שלו קשה לפי שאי אפשר לסוחטו או
לחותכו. אבל כיון שנקב שאין בו חסרון כשר, יכול להעביר בו מחט או חוט ואם יש בו
ליחה יראה בחוט.
ניקב וחסר כל שהוא פסול, אפילו אין הנקב מפולש. אבל אם אינו חסר כלום כל זמן שאין
הנקב כאיסר כשר. ומשכחת נקב רחב בלא חסרון, כגון שתחב יתד עבה ונקב בענין שלא
חסר כלום.
והני מילי שאין הנקב מפולש. אבל אם הנקב מפולש או כאיסר, פסול אע"פ שאינו חסר.
ואם ניקב עד הזרע שגרעיניו בתוכו, חשוב כמפולש לפסול אפילו בפחות מכאיסר.
ורבנו חננאל פירש דאפילו נקב שיש בו חסרון אינו פוסל אלא בכאיסר או מפולש. וכן כתב
ה"ר ישעיה. ואדוני אבי הרא"ש ז"ל כתב כסברא הראשונה.
אתרוג שנימוח כל בשרו בפנים, וקליפתו החיצונה קיימת, וחדרי הזרע קיימין בפנים
מבעיא ולא איפשיטא. ודעת רי"ף להקל. ויש מחמירין, והכי מסתברא, כיון דספיקא
דאורייתא הוא. ואם נסדק כולו מראשו לסופו, ואפילו אינו חסר כלום פסול. אבל אם נשאר
בו שיור למעלה ולמטה אפילו כל שהוא כשר.
נקלף ממנו קליפה דקה בענין שלא חסר מבשרו כלום, מחלק תלמודא בין כולו למקצתו
ופירש רש“י בכולו כשר במקצתו פסול ולפי זה הוא פסול. החוזר להכשירו שאם נקלף
מקצתו קלף השאר כשר.
ורבינו חננאל פירש איפכא, כולו פסול אפילו לא נשתנה מראיו, מקצתו כשר ואפילו אם
לא נשתייר בו אלא כסלע.
ומיהו פירש הראב“ד שמקום הקלף הוא ממראה גוון האתרוג. אבל אם הוא משונה
ממראה האתרוג, אם הוא במקום אחד נפסל ברובו, ואם הוא בב' או בג' מקומות פסול
אפילו במיעוטו, ואם הוא בחוטמו אפילו כל שהוא פסול כדין חזזית.
ניטלה פיטמתו והוא הפרח שבראשו, לפירש ה"ר יעקב בר יקר פסול. אבל ניטל עוקצו
כשר בכל ענין. ולפירש הר"י הלוי ניטלה פיטמתו כשר בכל ענין, וניטלה עוקצו אם ניטל
מה שחוץ לגומא לבד כשר. ואם ניטל מעיקרו וניכר מקומו שהוא חסר פסול.
ורבינו חננאל פוסל בשניהם וכן כתב רי"ף והרמב"ם ז"ל.
504 http://www.daat.ac.il/he-il/toshba * דעת אתר * מעוצבת מהדורה * חיים אורח טור
504
וכתב אדוני אבי הרא"ש ז"ל וכן נהיגינן לפסול בשניהם. ודוקא כשהיתה לו פיטמה
ונטלה. אבל יש אתרוגים שלא היה להם פיטמות מעולם, ואין נפסלים בכל. וכן דוקא
כשניטל העוקץ ולא נשאר ממנו כלל באתרוג, אבל נשאר ממנו כל שהוא כשר.
עלתה בו חזזית, והוא כמו אבעבועות ויש בו ממש שמקומו ניכר במישוש שהוא גבוה מן
האתרוג, אם הוא במקום אחד אינו פוסל אלא ברובו. ואם הוא בב' או בג' מקומות אפילו
במיעוטו פסול.
וכתב הרי"ץ גיאת אפילו אם הב' או הג' מקומות במיעוטו של צד אחד פסול. אבל
הראב“ד כתב דוקא שנתפזר הנימור ברובו, אע"פ שבשטח החברבורות הוא מיעוט. אבל
במיעוטו, כגון שכולם מצד אחד של אתרוג כשר ולזה הסכים אדוני אבי הרא"ש ז"ל.
ואם הוא מחצה על מחצה במקום אחד כתב אחי ה"ר יחיאל ז"ל כיון שהוא בידי אדם
אפשר לצמצם וכשר כמו פרוץ כעומד.
אבל הראב“ד כתב כל הפסולים שפוסלין ברובן מחצה על מחצה נמי פסול, שאי אפשר
לצמצם דבעינן רוב הנראה לעינים. ומחוטמו ואילך היינו ממקום שמתחיל לשפע עד
הפיטמא פוסל חזזית וכל שינוי מראות בכל שהוא.
וכתב הראב“ד הוא הדין נמי יבש פסול שם בכל שהוא. ואם עלתה בו חזזית בענין
שפסול או שהוא מנומר, אם כשקולפו חוזר למראה האתרוג כשר וזה פסול החוזר
להכשירו.
נפל עליו מים בתלוש ותפח או סרח, והוא יותר מתפוח, שיש בו קצת ריח רע או שהוא
כבוש בחומץ או מבושל, או מנומר פסול.
ואם הוא שחור או לבן במקום אחד פסול ברובו. בב' או בג' מקומות דינו כחזזית ליפסל
אפילו במיעוטו. והא דשחור פסול, דוקא בארצות הרחוקים מארץ כוש שהוא שינוי להם,
אבל הסמוכים לכוש ורגילים באתרוגים שחורים, אתרוג שחור שהובא לשם מכוש כשר.
אבל הגדל שם פסול, כיון שאין דרכו לגדל שם. העגול ככדור פסול.
גדלו בדפוס ועשאו כצורה אחרת שאינו מצורת האתרוג פסול. אבל אם עשאו כצורת
אתרוג אפילו עשאו דפי דפי חשיב שפיר צורתו וכשר.
התיום שגדלו שנים דבוקים זה בזה כשר ובספר המצות פסל תיום.
הירוק שדומה לעשבי השדה פסול, אבל אם הוא ירוק וכשמשהים אותו חוזר למראה
אתרוג כשר.
שיעור אתרוג: קטן פחות מכביצה פסול. אבל אם הוא כביצה אפילו אם הוא בוסר שעדיין
לא נגמר פריו כשר. ובגדול אפילו הוא גדול הרבה שצריך לאוחזו בשתי ידיו כשר.
505 http://www.daat.ac.il/he-il/toshba * דעת אתר * מעוצבת מהדורה * חיים אורח טור
505
סימן תרמט
כל הד' מינין פסולין בגזול, בין לפני יאוש בין לאחר יאוש. ובשאול ובשל עיר הנדחת
ואשירה של ישראל פסול. אבל של עו"ג לכתחלה לא יטול ואם נטל יצא מיום ראשון ואילך
דלא בעינן לכם.
וכל הפסולין כמו שפסולין בראשון כך פסולין כל שבעת הימים, חוץ משאול שמותר מיום
ראשון ואילך. וכן חסר מותר מיום ראשון ואילך. הלכך ניקב או שנקבוהו עכברים מותר
מיום ראשון ואילך, אם נשאר בו כשיעור,
ובהלכות גדולות פסל אם נקבוהו עכברים כל ז' ימים משום דמאיס אף על גב דניקב
כשר. וכן כתב רב נטרונאי גאון.
ואדוני אבי הרא"ש ז"ל לא חילק ואפילו לכתחלה מותר לאכול ממנו רק שישאיר ממנו
שיעור כדי לצאת בו ולדידן חשוב יום שני כמו יום ראשון אבל כל שאר הפסולין פסולין כל
ז' הימים.
והרי"ץ גיאת כתב כל הפסולים אינן פסולין אלא בראשון אבל משם ואילך לא שנא גזול
ולא שנא שאר פסולין כולם כשרים וכן כתב בעל העיטור וה“ר יונה. ואדוני אבי הרא"ש
כתב כסברא ראשונה.
וכל הפסולים מחמת מום אם הוא שעת הדחק שאין נמצא כשר כשרים ויכול לברך עליהם
והראב“ד כ' שלא יברך עליהם אלא יאחזם בידו שלא תשתכח תורת לולב.
ולא נהירא לאדוני אבי הרא"ש ז"ל.
והרמב"ם ז"ל הכשיר לולב יבש בשעת הדחק ולא שאר מינין ולא נראה דמאי שנא זה
מזה.
סימן תרנ
שיעור הדס וערבה שני טפחים וחצי, שהן י' גודלים. ושדרה של לולב לבד מעלין העולין
למעלה מהשדרה צריך שיהא יוצא למעלה מההדס טפח חסר שתות ואם ירצה יוסיף
עליהם כל מה שירצה שאין להם שיעור למעלה.
סימן תרנא
מצות ד' מינין שיטול כל אחד ואחד מישראל לולב אחד וב' ערבות שלימות וג' הדסין אפילו
שלשתן קטומים בראשיהן.
והרמב"ם ז"ל הכשיר גם בערבה קטומה ולא נהירא.
506 http://www.daat.ac.il/he-il/toshba * דעת אתר * מעוצבת מהדורה * חיים אורח טור
506
ויעשה מהדס והערבה והלולב אגודה אחת אף על גב דקיימא לן לולב אין צריך אגד מצוה
לאגדו משום נוי. וכיון שאין חובה לאגדו, אפילו אגדו במין אחר שפיר דמי. ומשום חציצה
נמי ליכא אף על גב שהקשר מפסיק בין ידו ללולב, דכיון שהוא לנאותו אינו חוצץ. וכן מין
במינו אינו חוצץ. הלכך אם נשרו מעלי הלולב או מעלי ההדס ונשארו בתוך האגודה בענין
שמפסיק אין לחוש.
ורש“י פירש אף על גב דאין צריך אגד, מכל מקום לכתחילה חובה לאגדו משום זה אלי
ואנוהו התנאה לפניו במצות. ואם לא אגדו מאתמול או שהותר אגודו ביו"ט, אי אפשר
לאגדו בקשר גמור אלא אוגדו באגודה של ירק שכורך האגודה סביב ותוחב ראש האגודה
לתוכה בלא קשירה.
ויטול האגודה בידו הימנית ויהיו ראשיהם למעלה ועיקריהם למטה. והאתרוג בידו
השמאלית. ואף אם הוא איטר יד ימינו יטול האתרוג בשמאל כל אדם שהוא ימינו.
וכשיטול הלולב בידו קודם שיטול האתרוג יברך על נטילת לולב ושהחיינו כדי שיברך קודם
לעשייתו, שאילו יטול ארבעתן קודם שיברך נמצא שכבר יצא קודם לעשייתו. ושכיון
שהגביה יצא. או יהפוך הלולב או האתרוג עד שיברך ונמצא שלא יצא כיון שלא נטלו דרך
גדילתו. אי נמי יכיון שלא לצאת עד שיברך.
והרמב"ם ז"ל כתב שיברך קודם שייטלנו בידו ולא נראה לר"י. ויש אומרים כיון שלא
נענעו ועדיין יש לו לתפסו בידו אע"פ שאינו מעכב קרינן ביה שפיר קודם לעשייתו וטוב
לעשות כאחד מן הדרכים שכתבתי.
ולא יברך שהחיינו בשעת עשייתו ולקיחה ע"י דבר אחר שמה לקיחה, הלכך אפילו עשה
בית יד ונתן בו הלולב ונטלו שפיר דמי אפילו כל הלולב חוץ מידו ובלבד שיהא דרך כבוד,
אבל אם אינו דרך כגון שנתנו בכלי ונטלו לא יצא.
וינענע בשעה שמברך וכן ינענע בשעת קריאת ההלל בהודו בכל פעם שמחזירין אותו
הקהל וכן באנא ה' הושיעה נא אבל לא באנא ה' הצליחה נא וכן ינענע בהודו שבסוף
המזמור.
והניענוע הוא שמוליך ידו מכנגדו להלאה וינענע שם שלוש פעמים בהולכה ושלוש פעמים
בהובאה ואח"כ מטה ידו לצד צפון ועושה כן שלוש פעמים וכן לצד דרום וכן לצד מערב
ומעלה ידו למעלה ועושה כן שלוש פעמים ומורידה לצד מטה ועושה כך שלוש פעמים סך
הכל ל"ו פעמים.
ובעל העיטור כתב וניענוע דרבנן ואזלינן ביה לקולא ואין צריך לכל רוח שלוש פעמים
הולכת ושלוש פעמים הובאה אלא בין הולכה והובאה שלוש פעמים לכל רוח.
וכתב עוד מנהג אבותינו מוליך ומביא מעלה ומוריד בלבד מוליך ומביא למי שד' רוחות
שלו והמושל בב' מושל בד' והמוליך לצפון ולדרום דעת חיצוני הוא.
507 http://www.daat.ac.il/he-il/toshba * דעת אתר * מעוצבת מהדורה * חיים אורח טור
507
ואדוני אבי ז"ל כתב.
והעולם לא נהגו כן, אלא מוליכין לד' רוחות ומנהג כשר הוא: הקצרה יד ימננו
להודות למי שד' רוחות שלו.ומנהג אחר הוא חיצוני, והראשון שהנהיג כן היה נראה
לו, שהמוליך ומביא לד' הרוחות נראה כמו שהעו"ג עושין. והבל הוא, דאדרבא
כשמוליך ומביא לשתי רוחות ואחר כך מעלה ומוריד נראה כו' שיש לו ארבע קצוות,
אבל כשמוליך ומביא לד' רוחות ואח"כ מעלה ומוריד, יש לו שש קצוות ע"כ.
כתב בעל העיטור הולכה והובאה הוא הנענוע ואין צריך נענוע שדרה ועליון וכן כתב גאון
ז"ל, שאין צריך נענוע שדרה ועלין, שלא אמרו אלא כדרך שאמרו בתנופה מוליך ומביא
מעלה ומוריד.
ואלו הד' מינין מעכבין זה את זה שאם חסר לו אחד מהן לא יברך על הנמצאים בידו אבל
אם יש לו כולם, אפילו לא נטלן ביחד אלא נטלן זה אחר זה יצא, ובלבד שיהו כולם לפניו.
ויטול הלולב תחלה. חסר לו אחד מן המינין לא יקח מין אחר במקומו ולא יפחות מהן ולא
יוסיף עליהן מין אחר, אפילו אם לא יאגדנו עמהם, אם יאחזנו בידו עמהם לשם מצות לולב
איכא בל תוסיף.
אבל מאותם ד' המינין יכול להוסיף עליהם. ובהדס שוטה שאינו עבות נחלקו בו הגאונים
אם הוא מין הדס ויכול להוסיף אותו, אם לאו. בהלכות גדולות כתב הדס שוטה אפילו
בהדי אסא אחריני פסול.
ורב נטרונאי כתב אם יכול לעשותו כולו עבות מצוה מן המובחר ואם אינו מוצא אלא ג'
הדס עבות ממלא אותו הדס שוטה, ושפיר דמי וכן כתב אדוני אבי הרא"ש ז"ל.
כתב רב עמרם נהגו במקומינו במתיבתא מכמה דורות שלא לפחות מששים ושמונה
ערבות כמנין לולב, ויש מוסיפים עד שבעים כמנין הפרים.
סימן תרנב
מצות לולב ביום ולא בלילה. וכל היום כשר לנטילת לולב שאם לא נטלו שחרית יטלנו
ערבית. ומכל מקום זריזין מקדימין למצות ונוטלין אותו בבוקר, שמצותו מעלות השחר.
ועיקר מצותו בשעת ההלל, ואם צריך לילך בדרך ואינו יכול להמתין נוטלו מיד קודם שילך
ובלבד שיעלה עמוד השחר. וקורא ההלל בלא לולב.
והמדקדק במעשיו יעשה כאנשי ירושלים, שהיה אדם יוצא מביתו ולולבו בידו היה קורא
קריאת שמע ומתפלל לולבו בידו אע"פ שאסור לאחוז בידו ספר תורה ותפילין בשעת
תפלה שמא יתבטל מכוונתו, שאני הכא כיון שדבר מצוה הוא לא חיישינן שמא יתבטל
מכוונתו.
קורא בתורה ונושא כפיו מניחו על גבי קרקע.
508 http://www.daat.ac.il/he-il/toshba * דעת אתר * מעוצבת מהדורה * חיים אורח טור
508
לנחם אבלם ולבקר חולים, לולבו בידו. נכנס לבית המדרש, משגרו ביד בנו או ביד עבדו.
ואסור לאכול קודם שיטלנו. שכח ואכל קודם שנטלו והוא על שולחנו, ביום הראשון שהוא
מן התורה יפסיק אפילו אם יש שהות ביום ליטלו אחר שיאכל, ומיום ראשון ואילך אם יש
שהות ביום לא יפסיק ואם לאו יפסיק.
סימן תרנג
אתרוג של מצוה מותר להריח בו שעיקרו לאכילה ומזה לבד הוקצה ולא מלהריח
והמריח בו כתב הר' שמחה שאין לו לברך ברוך שנתן ריח טוב בפירות דעיקרו לאו לריח
עביד. ואבי העזרי כתב שיש לו לברך.
הדס של מצוה אסור להריח בו שעיקרו אינו אלא להריח ומזה הוקצה.
סימן תרנד
מקבלת אשה מיד בנה או מיד בעלה הלולב ומחזירתו למים ביום טוב, ותוסיף עליו אם
צריך, ובלבד שלא תחליף המים. ובחול המועד מצוה להחליפם כדי שישאר לח והדור.
סימן תרנה
עו"ג שהיבא לולב לישראל ביו"ט מחוץ לתחום, כתב הרשב“א שמותר ליטלו שלא אסור
חכמים דבר שהובא מחוץ לתחום אלא לאותו שהובא בשבילו, ואפילו הוא מותר לטלטלו,
ולא אסרוהו לו אלא באכילה ובהנאה, ומצות לאו ליהנות נינתו.
סימן תרנו
קנה אתרוג שראוי לצאת בו, ומצא אחר נאה ממנו, מצוה להוסיף עד שליש בדמי הראשון
כדי להחליפו ביותר נאה.
סימן תרנז
קטן היודע לנענע הלולב אביו צריך לקנות לו לולב כדי לחנכו במצות.
סימן תרנח
מן התורה לולב ניטל במקדש כל ז' וחוץ למקדש רק יום ראשון. וחכמים תקנו שיהא ניטל
בכל מקום כל ז' ימים. אבל בשבת אינו ניטל בכל מקום, לא שנא אם חל יום ראשון בשבת
או אחד משאר הימים.
הלכך ביום ראשון שהוא מן התורה אין אדם יוצא בלולב של חבירו אלא אם כן יתננו לו
במתנה גמורה, דדרשינן ולקחתם לכם ביום הראשון משלכם. אבל אם נתנו לו במתנה על
509 http://www.daat.ac.il/he-il/toshba * דעת אתר * מעוצבת מהדורה * חיים אורח טור
509
מנת להחזירו לו אחר כך, הויא מתנה, ובלבד שיתננו לו במתנה גמורה על מנת להחזיר
לו במתנה. אבל אם אמר לו יהא שלך עד שתצא בו, ואח"כ תחזירהו לי, לא יצא. וצריך
שיחזירנו לו אח"כ לקיים תנאו, אבל אם לא החזירהו אח"כ הרי לא קיים תנאו ונמצאת
המתנה בטילה למפרע ולא יצא. ואפילו נאנס מידו בענין שאינו יכול להחזירו, ורוצה
להחזיר לו דמיו לא יצא. ואפילו נתנו לו סתם ולא פירש על מנת שתחזירהו לי, מסתמא
דעתו שיחזירנו לו כיון שצריך לצאת בו, ואם לא החזירהו לו לא יצא.
ומיהו אפילו לא החזירו לידו אלא לאחר, ואחר לאחר, והאחרון מחזירו לבעליו יצא. ויש
אומרים שאין צריך להחזירו לו אלא אם כן כפל תנאו, שאומר לו הרי הוא לך במתנה על
מנת שתחזירהו לי ואם לא תחזירהו לי לא ליהוי מתנה. שאם לא כפל תנאו הוי תנאה
דהיינו החזרה בטל, ומעשה דהיינו המתנה קיים, ויצא בו אפילו לא החזיר לו. אבל לפי
מה שכתב דאפילו בסתמא צריך להחזירו לו, כל שכן אם התנה ולא כפל.
ומטעם זה דבעינן משלכם, לא ליקני איניש לולבא לקטן ביומא קמא, דקטן מקני קני
אקנויי לא מקני ונמצא שאין אחר יכול לצאת בו אחר שהגיע לידו.
אחין או שותפין שיש להן אתרוג בשותפות, אם יכול אחד מהם לאכלו ואין חבירו מקפיד
עליו יוצא בו, דחשיב כשלו ואם לאו לא יצא שאין השותפין יכולין לצאת באתרוג המשותף
עד שיתן לו חבירו חלקו במתנה.
ומה שנוהגין במקום שאין אתרוג מצוי שכל הקהל קונין אתרוג בשותפות ויוצאין בו פירש
רשב"ם שכיון שקנאוהו כדי לצאת בו מסתמא הוי כאילו פירשו שכל הקהל נותנין חלקם
לכל מי שנוטל לצאת בו על מנת שיחזירהו להם, כיון דבענין אחר אין יכולין לצאת בו.
תשובה לרב שרירא.
מקום שאין אתרוג ולולב מצויין, וגובים מהקהל מכל אחד ואחד וקונין ונוטלו חזן הכנסת
בידו בשעת ההלל ומברך עליו ונותנו לזקנים ומברכין עליו ושוב נוטלו כל אחד מחבירו עד
שמברכין עליו כל הקהל, יצאו ידי חובתן או לא.
והשיב:
ודאי בשאר ימות החג מיום ב' והלאה יצאו ידי חובתן באותו לולב. אבל ביום הראשון צריך
כל אחד לולב שלו, וכן ראוי שתעשו להיות קונין הלולב לאחד מן הצבור, או שיקחנו
מממונו או שיתנו הדמים לחזן במתנה, והוא יקנהו לעצמו. וביו"ט הראשון יתנו במתנה
לאחד מן הזקנים, וכל אחד יתנהו לחבירו במתנה, עד שיבוא ליד כולם.
ובאשכנז ובצרפת נוהגים כרשב"ם.
510 http://www.daat.ac.il/he-il/toshba * דעת אתר * מעוצבת מהדורה * חיים אורח טור
510
סימן תרנט
ואחר שגמרו ההלל אומר קדיש שלם ומוציאין שני ספרים. בא' קורין שור או כשב בפרשת
אמור, ובב' קורא המפטיר קרבנות המוספין ובחמשה עשר יום לחודש הזה, ומפטיר
בזכריה הנה יום בא. ומחזיר הספרים ואומר קדיש. ומתפללין הצבור מוסף ג' ראשונות וג'
אחרונות וקדושת היום באמצע: אתה בחרתנו ומפני חטאינו את מוסף יום חג הסוכות
הזה וכו' כאמור ובחמשה עשר יום לחדש הזה וכו'. ומחזיר שליח ציבור התפלה ואומר
קדיש.
סימן תרס
ואחר כך אומר הושענות. ויש שאין אומרין קדיש קודם הושענא. ונוהגין להקיף התיבה
פעם אחת בכל יום, ומעלין ספר תורה על התיבה כשמקיפין אותה, וביום השביעי מקיפין
אותה ז' פעמים זכר למקדש.
דתנן בכל יום מקיפין המזבח פעם אחד, וביום השביעי ז"פ, ואומר אנא ה' הושיעה נא
אנא ה' הצליחה נא. ר' יהודה אומר אני והוא הושיעה נא. אני שני שמות של ע"ב. ומה
שמזכירין אלו השנים, על שם עמו אנכי בצרה. וכתיב ואני בתוך הגולה והוא אסור בזיקים
כביכול, וגם אני והו בגימטריא אנא ה'. ובירושלמי איתא זכר ליריחו.
ורב סעדיה כתב שמקיפין מיד אחר קריאת ההפטרה בעוד הספר שלא לצורך כיון שאין
קורין בו. אלא שאין נוהגין כן.
וסדר ההקפה כתב רב האי בכל יום ב"פ א' לימינו וא' לשמאלו, וביום הז' שלוש פעמים
לימינו ושלוש פעמים לשמאלו ואחד לימינו. ואין נוהגין כן עתה, אלא בכל יום אחד לימינו
ובשבת אין מקיפין.
כתב רש"י דאף בחול, מי שאין לו לולב לא יקיף כמו בשבת, שאין מקיפין כיון שאין לו
לולב.
וכתב רב שרירא גאון שאין לומר הושענא בשבת מפני התינוקות שישמעו שאומרים
בשבת כמו בחול וילכו גם ליטול הלולב. אבל כשאין אומרים הושענא מתברר להם.
ונראה דכיון שאין מקיפין בשבת מתברר להם במה שאין מקיפין, ואין צריך למנוע מלומר
הושענא.
וכך כתב בעל העיטור ואומר קדיש ונפטרין לבתיהם.
511 http://www.daat.ac.il/he-il/toshba * דעת אתר * מעוצבת מהדורה * חיים אורח טור
511
סימן תרסא
למנחה מתפללין כמו ביוצר. וכן בערבית כמו בליל ראשון. ובקידוש של ליל ב' אומר קידוש
וזמן אחריו מיד, ואח"כ סוכה, דזמן לא קאי אלא אקידוש ולא אסוכה, דאף אם יום ראשון
חול יצא בזמן דסוכה הלכך צריך שלא להפסיק בסוכה בין קידוש לזמן.
ואבי העזרי כתב שאף בליל ב' יש לומר זמן באחרונה, כמו יקנה"ז אע"פ שהזמן אינו
חוזר על ההבדלה ואדוני אבי ז"ל הסכים לסברא ראשונה.
סימן תרסב
וביום ב' מתפללין כמו בראשון. ונוטלין לולב ומברכין על נטילת לולב וכן כל שבעה. אבל
לענין זמן בי"ט ב' נחלקו בו ה"ר שלמה בר שמשון כתב שאין לאומרו, דממה נפשך יצא
בזמן שאמר בראשון אף אם הוא חול דלא גרע מאילו אמרו בשעת עשייה שיצא ולא דמי
לזמן דקידוש שאומר בליל ב' שאותו הוא בשביל היום ולא בשביל הסוכה. וכן כתבו רש"י
ור"י.
ויש אומרים שצריך לאומרו משום שלא תקנו זמן אלא או בשעת עשייה או בשעת נטילה
ואם היה אתמול חול אם כן לא היה לא שעת עשייה ולא שעת נטילה הלכך לא יצא בזמן
של אתמול.
ואדוני אבי הרא"ש ז"ל הסכים לסברא הראשונה, וכן נוהגין באשכנז ומיהו נראה שאם
חל יום ראשון בשבת שצריך לאומרו בשני כיון שלא אמרו בראשון.
ומוציאין ב' ספרים וקורין בא' כמו אתמול, ומפטיר קורא ג"כ כמו אתמול, ומפטיר במלכים
ויקהלו עד בהוציאו אותם מארץ מצרים. ומחזירין הספרים למקומן. ואומר קדיש ומתפללין
מוסף כמו אתמול, ואומר קרבנות המוספין ובחמשה עשר כמו אתמול. ומכאן קשה למנהג
טוליטולה שאומרים ביום הב' הושיענו בחגיגת יום ב' דכיון שעשינו אותו קודש היאך
נעשנו חול לומר יום שני.
סימן תרסג
בחול המועד מתפללין ערבית שחרית ומנחה כדרכן. ואומר יעלה ויבא בעבודה.
ולמעלה בהלכות פסח כתבתי אם יש להזכיר בו יום מקרא קודש הזה.
ונוטלין הלולב ומברכין עליו וגומרין ההלל ומקיפין התיבה בכל יום חוץ מבשבת ומוציאין
ספר תורה וקורין בו ד' בקרבנות החג שבפנחס.
ורבו הדיעות בסדר קריאתן והעיקר כך הוא: שביום הראשון של חול המועד קורא כהן
וביום הב' ולוי וביום הג' וישראל חוזר וקורא וביום הג' והד' קורא ספיקא דיומא שהוא
512 http://www.daat.ac.il/he-il/toshba * דעת אתר * מעוצבת מהדורה * חיים אורח טור
512
וביום הב' וביום הג' ובשני קורא כהן וביום הג' ולוי וביום הד' וישראל חוזר וקורא וביום
הרביעי והרביעי חוזר וקורא וביום הג' וביום הד' וכן כל הימים עד יום שביעי והוא בכלל.
ומחזיר ספר תורה למקומו ומתפללין תפלת מוסף ג' ראשונות וג' אחרונות וקדושת היום
באמצע אתה בחרתנו ומפני חטאינו ואומר קדיש.
ואומרים בכל יום בקרבנות המוספין ספיקא דיומא ביום הראשון אומר כאמור וביום הב'
פרים בני בקר שנים עשר ואילין שנים כבשים בני שנה ארבע עשר תמימים וביום הג'
פרים עשתי עשר וגו' ובשני אומר וביום הג' וביום הד' וכן בכל יום. וסימן שלא תטעה
לעולם הפרים והימים ביחד הם י"ד.
ושבת שבחול המועד ערבית שחרית ומנחה מתפללין כדרכן ואומר יעלה ויבא בעבודה
ובמוסף ג' ראשונות וג' אחרונות אתה בחרתנו וקדושת היום באמצע וכולל עמו השבת
ישראל והזמנים. ומוציאין שני ספרים וקורין בא' ז' בפרשת כי תשא ראה אתה אומר אלי
ומפטיר קורא קרבנות של ספיקא דיומא לפי מה שהוא היום, ומפטיר ביחזקאל ביום בא
גוג ולמעלה בהלכות פסח כתבתי למה מפטירין כך.
סימן תרסד
ביום חמישי של חול המועד שהוא הושענא רבה, נוהגין שמרבין מזמורים כמו ביו"ט
ואומר קדושה רבה במוסף ומרבים קצת בנרות כמו ביוה"כ לפי שבחג נדונין על המים
והכל הולך אחר התחום וכל חיי אדם תלויין במים.
ויש נוהגין להתיר בו אגדו של לולבו סמך לדבר דכתיב כפת חסר ו' פירש ו' ימים יהיה
כפות ולא יותר ומקיפין ז"פ ומרבים תחנונים על המים, ונוטלין ערבה זכר למקדש שהיו
מקיפין בו ביום בערבה. ופליגי בה רבי יוחנן אמר יסוד נביאים הוא, פירש נביאים אחרונים
חגי זכריה ומלאכי יסדוה, ולכך מברכין עליה. ור' יהושע אומר מנהג נביאים היא, פירוש
מנהג בעלמא שנהגו כך ואין מברכין עליה.
ופסק רי"ף שאין לברך עליה, דאסיקנא איבו הוה קאי קמיה דר"א בר צדוק ואייתי ההוא
גברא ערבה קמיה חביט חביט ולא בריך קסבר מנהג נביאים הוא ואמנהג לא מברכינן.
ובעל העיטור כתב הא דלא בריך ר"א, משום דיחיד הוא ויחיד אינו קובע ברכה לעצמו.
אבל צבור ודאי מברכין.
ורב שמואל בן חפני פסק כר' יוחנן שמברכין, ואדוני אבי הרא"ש ז"ל כתב ונהגו כרי"ף.
כתב גאון שיעור החבוט ב"פ בתפלת מוסף של יום ז' לפי שבתפלת התמיד אנו נוטלין
הלולב ובתפלת המוסף של יום ההוא אנו נוטלין הערבה בפני עצמה. ורש“י פירש חבוט
513 http://www.daat.ac.il/he-il/toshba * דעת אתר * מעוצבת מהדורה * חיים אורח טור
513
לשון ניענוע והרמב"ם ז"ל כתב חובט בה על הקרקע או על הכלי ב"פ או ג' וכן כתב
הרי"ץ גיאת.
וערבה זו צריכה שיעור וכמה שיעורה רב נחמן אמר ג' בדי עליון לחין ורב ששת אומר
אפילו עלה אחת בבת אחד. והלכתא כרב ששת אלא שכתב רב האי שמכוער הדבר עלה
אחת בבד אחד. ואינה ניטלת אלא בפני עצמו, פירש שלא יאגד דבר אחר עמה. אבל יש
לו בידו דבר אחר אין לחוש ואין אדם יוצא ידי חובתו בערבה שבלולב אפילו אם הגביה
אותה ב"פ, אחת לשם לולב ואחת לשם ערבה. ורב נחמן אומר אדם יוצא ידי חובתו
בערבה שבלולב אם הגביה אותה ב"פ.
ופסק הרמב"ם ז"ל דאין אדם יוצא בה. ואבי העזרי פסק שיוצא בה, ולזה הסכים אדוני
אבי ז"ל.
סימן תרסה
אתרוג בשביעי אסור שהרי הוקצה לכל הז'. ואפילו נפסל אסור כל ז' הימים. ובשמיני
עצרת מותר. ולדידן דאית לן תרי יומי בשמיני ספק ז' אסור אבל בט' ספק שמיני מותר.
וכתב ה"ר פרץ שאם חל יו"ט האחרון של חג באחד בשבת, שאסור אף בט' אף על גב
דקיימא לן שמותר בט' היינו בשאר ימים, אבל הכא אסור משום הכנה דכיון דשבת לפניו
אין שבת מכינה ליו"ט.
ולא נהירא לאדוני אבי הרא"ש ז"ל, דלא שייך ביה הכנה וכן נוהגין בה היתר.
הפריש ז' אתרוגים לז' ימים כל אחד יוצא בו ואוכלו למחר אבל ביומו אסור שהוקצה לכל
אותו היום.
סימן תרסו
אע"פ שגמר סעודתו ביום ז' לא יסתור סוכתו שמא יזדמן לו סעודה אחר כך ויצטרך לאכול
בה. ומוציא הכלים ממנה מן המנחה ולמעלה, ומתקן הבית לכבוד יו"ט האחרון.
ואם רוצה לאכול בה בשמיני צריך לפחות בה מקום ד' על ד' לעשות היכר שאנו יושבין בה
שלא לשם מצות סוכה, שלא יהא נראה כמוסיף. וזהו דוקא לבני א"י, שאין צריכין לישב
בה בח', ויום ז' הוא להם חול, הלכך יכולין לסותרה ולפחות בה. אבל אנו שצריכין לישב
בה בח', אין לעשות בה שום הכירא של פסול, שהרי משום ספק ז' אנו יושבין בה. ואם
רוצה לישב בה בט' א"א לפחות בה בח', מפני שהוא יו"ט.
ומה יעשה להכירא, אם היא קטנה שאסור להניח בה הנר, יניחנו בה ובזה יש הכירא. ואם
גדולה היא שמותר להניח בה הנר, יניח בתוכה כלי המאכל שאין אסורין להניחם בתוכה.
514 http://www.daat.ac.il/he-il/toshba * דעת אתר * מעוצבת מהדורה * חיים אורח טור
514
סימן תרסז
סוכה ונויה אסורין גם בח'. ולדידן גם בט' שהוא ספק ח'. כתב אדוני אבי הרא"ש ז"ל
וכדמקלע שבת במוצאי יו"ט האחרון של חג נוהגין שלא להסתפק מנויי סוכה עד מוצאי
שבת ונראה דשרי.
סימן תרסח
ליל ח' ערבית מתפללין ג' ראשונות וג' אחרונות וקדושת היום באמצע ואומר ותתן לנו את
יום שמיני חג עצרת הזה ומקדש בבהכנ"ס ונפטרין לבתיהם לשלום. ואוכלין בסוכה מפני
שהוא ספק שביעי ואין מברכין על ישיבתה, שאם כן היינו עושין אותו חול. אלא שאנו
יושבין בה מספק ולא שייך בישבתו בה לומר היאך נעשנו חול, שכך דרך בני אדם
לפעמים לישב בצל סוכה אפילו שלא לשם מצות סוכה. ומקדשים ואומרים זמן. וכן למחר
יושבין בה עד לאחר הסעודה.
ויש נוהגין שלא לישן בה בליל שמיני. וביום השמיני יושבין בה ואינו מנהג. בבקר משכימין
לבהכנ"ס ומתפללים יוצר כמו בערבית, וגומרין ההלל, ומוציאין שני ספרים וקורין באחד ה'
בראה כל הבכור ואם הוא שבת קורין שבעה ומתחילין עשר תעשר. ויש שמתחילין לעולם
עשר תעשר לפי שהוא זמן אסיפה ומתנות עניים. והמפטיר קורא בשני ביום השמיני
עצרת עד סוף הסדר, ומפטיר במלכים ויהי ככלות שלמה, ומחזיר הספרים ואומר קדיש
ומכריז משיב הרוח ומוריד הגשם ואין פוסקין כדלעיל בתפלת החול.
סימן תרסט
ליל תשיעי מתפללין כמו בליל שלפניו. ומקדשין ואומרים זמן ולמחר מתפללין כמו ביום
שלפניו ומוציאין ג' ספרים וקורין בא' וזאת הברכה והמפטיר קורא בשני כמו אתמול
ומפטיר במלכים ויעמוד שלמה לפני ה'.
ובירושלמי יש שמפטירין ויהי אחרי מות משה והכי מנהגינו. ובשלישי מתחיל בראשית
וקורין אותו שמחת תורה לפי שמסיימין בו התורה וראוי לשמוח בסיומה ורגילין להתחיל
מיד בראשית כדי שלא יהא פתחון פה לשטן לקטרג לומר כבר סיימו אותה ואינם רוצים
לקרותה עוד. ומרבין בפיוטים כמו אשר בגלל אבות. ויש מקומות שמוצאין כל הספרים
ואומרים על כל אחד ואחד פיוט כל מקום לפי מנהגו, ונוהגין באשכנז שהמסיים והמתחיל
נודרין נדבות, וקוראין לכל מרעיהן ועושין משתה ושמחה וי"ט לסיומה של תורה
ולהתחלתה.
ולמוצאי יו"ט מבדילין בתפלה וכן על הכוס כדרך שמבדילין במוצאי שבת, אלא שאין
מברכין על הנר ולא על הבשמים.



סימן תרכה
בסוכות תשבו שבעת ימים וגו' למען ידעו דורותיכם כי בסוכות הושבתי את בני ישראל
בהוציאי אותם וגו'.
תלה הכתוב מצות סוכה ביציאת מצרים וכן הרבה מצות.
לפי שהוא דבר שראינו בעינינו ובאזנינו שמענו ואין אדם יכול להכחישנו והיא המורה על
אמיתת מציאות הבורא יתעלה שהוא ברא הכל לרצונו והוא אשר לו הכח והממשלה
והיכולת בעליונים ובתחתונים לעשות בהן כרצונו ואין מי שיאמר לו מה תעשה, כאשר
עשה עמנו בהוציאו אותנו מארץ מצרים באותות ובמופתים.
והסוכות שאומר הכתוב שהושיבנו בהם, הם ענני כבודו שהקיפן בהם לבל יכה בהם שרב
ושמש.
ודוגמא לזה צונו לעשות סוכות כדי שנזכור נפלאותיו ונוראותיו.
ואע"פ שיצאנו ממצרים בחדש ניסן, לא צונו לעשות סוכה באותו הזמן לפי שהוא ימות
הקיץ ודרך כל אדם לעשות סוכה לצל, ולא היתה ניכרת עשייתנו בהם שהם במצות
הבורא יתברך. ולכן צוה אותנו שנעשה בחדש השביעי שהוא זמן הגשמים ודרך כל אדם
לצאת מסוכתו ולישב בביתו, ואנחנו יוצאין מן הבית לישב בסוכה. בזה יראה לכל שמצות
המלך היא עלינו לעשותה.
וסוכה זו צריך שתהיה:
במקום הראוי לעשותה.
וממין הראוי.
ושיהיו דפנותיה כראוי בשיעורם ובמנינם.
ושיהיה סככה כראוי.
ושלא תהא גבוה יותר משיעורה.
ולא נמוכה פחות משיעורה.
ולא קטנה משיעורה.
484 http://www.daat.ac.il/he-il/toshba * דעת אתר * מעוצבת מהדורה * חיים אורח טור
484
סימן תרכו
מקום הראוי כיצד? שיעשנה תחת אויר השמים, דכתיב בסוכות תשבו ודרשינן ולא
בסוכה שתחת סוכה ולא בסוכה שתחת הבית ולא בסוכה שתחת האילן ואם האילן צילתו
מרובה מחמתו פסולה בכל ענין, אף אם הסוכה צלתה מרובה מחמתה.
אבל אם האילן חמתו מרובה מצילתו, אז רואין אם הסוכה צילתה מרובה מחמתה בלא
אילן כשירה אפילו לא השפיל הענפים למטה לערב עם סכך הסוכה.
אבל אם אין הסוכה צילתה מרובה מחמתה אלא ע"י האילן, אז צריך שישפיל הענפים
ויערבם עם הסכך בענין שלא יהו ניכרים ויהא הסכך רבה עליהם ומבטלן.
וזהו לדעת רש"י. אבל אבי העזרי כתב אפילו אם הסוכה צילתה מרובה מחמתה בלא
האילן, והאילן חמתו מרובה מצילתו, אם ענפי האילן מכוונין כנגד סכך הכשר פסולה,
שהרי הצל מן האילן ולא מן הסוכה. לא שנא אם האילן קדם לא שנא אם הסוכה קדמה
פסולה, כיון שענפי האילן מכוונין כנגד סכך הכשר.
אבל אם הענפים כנגד האויר שבין הסכך הכשר כשירה, הואיל וצל הכשר הוא מרובה
מחמתה, שאפילו אם ינטל האילן יש שיעור בכשר להכשיר וכן כתב הראב"ן. ומפני זה יש
מחמירין שלא לעשות סוכה למטה בבית תחת הגג אף ע"פ שהסירו הרעפים כיון
שנשארים עדיין העצים הדקים אשר הרעפים מונחים עליהם, אע"פ שיש אויר גדול בין
העצים יותר מכדי העצים.
וה"ר יחיאל היה נוהג כשהיה עושה סוכתו בבית תחת הגג שהסירו הרעפים, היה זוקף
קנים מן הסכך עד הגג לערב שני הסככים יחד להיות הכל סכך אחד.
ונראה לי שהוא מותר, שאף לדברי הפוסל כי לא עירבם, היינו דווקא שצילתה מרובה
מחמתה, ומכל מקום יש אויר בין סכך הכשר.
הלכך כשנחשוב הסכך הכשר כנגד האילן כמאן דליתיה מצטרף עם האויר שבה ותהיה
חמתה מרובה מצילתה.
אבל בסוכה שכולה מכוסה, ואין בה אויר כלל, אפילו נחשוב הכשר כמאן דליתיה עדיין
נשאר צילתה מרובה מחמתה ושרי.
ובעל העיטור ג"כ התירו מטעם אחר, שאמר כיון שהסיר הרעפים העצים הנשארים אין
עליהן דין סכך פסול.
דתנן תקרה שאין עליה מעזיבה מפקפק או נוטל אחד מבינתיים, ולא שנא אם האילן קדם
או הסכך קדם דין אחד להם ואם קצץ האילן להכשירו להיות הוא עצמו מן הסיכוך כשר
והוא שינענעו לשם עשיית סוכה אבל לא נענעו לא אמרינן קציצתו זו עשייתו.
485 http://www.daat.ac.il/he-il/toshba * דעת אתר * מעוצבת מהדורה * חיים אורח טור
485
סימן תרכז
וכי היכי דבעינן שתהא הסוכה תחת אויר השמים ולא יהא סכך אחר עליה, הכי נמי בעינן
שיהא הוא באויר הסוכה ולא יהא סכך אחר חוצץ בינו לסוכה.
לפיכך הישן בה תחת המטה או תחת הכילה, אם היה גבוה עשרה טפחים ויש לה גג
טפח, חשובה כאהל ולא יצא. אבל אם אין לה גג רחב טפח או שיש לה גג ואינו גבוה י'
שרי.
והרי"ץ גיאת ז"ל תלה הכל בגג, שאם יש לה גג אפילו אינו גבוה י' אסור לישן תחתיה,
ואם אין לה גג שרי אפילו גבוה י' ולא נהירא לאדוני אבי הרא"ש ז"ל.
אבל העצים היוצאין מד' ראשי המטה, אסור לפרוס עליהן סדין ולישון תחתיו אפילו אינם
גבוהים י', משום דקביעי טפי מכילה.
אבל אם אחד יוצא באמצע המטה בראשה, והשני במרגלותיה כנגדו, מותר לפרוס סדין
עליהן ולישן תחתיו דלא חשיב אהל אם אין גבוהים י'.
אבל אם גבוהים י' אסור.
ואפילו אם פירש סדין תחת הסכך לנוי פסולה וכגון שהוא רחוק מן הגג ד' טפחים אבל אם
הוא בתוך ד' לגג בטל אצלו כיון שהוא לנוי אבל אם אינו לנוי אפילו הוא בתוך ד' פסול.
והרי"ץ גיאת ז"ל כתב ולנוי לא פסול אלא אם כן יהא מופלג עשרה טפחים, ולא נהירא
לאדוני אבי ז"ל.
סימן תרכח
סוכה שתחת סוכה, העליונה כשירה והתחתונה פסולה.
והני מילי שיכולה התחתונה לקבל כרים וכסתות של עליונה שאז נקראת התחתונה סוכה
שתחת סוכה כיון שראוי לדור בעליונה אבל אם אינה יכולה לקבלם לא.
ומיהו אפילו אם אינה יכולה לקבלם אלא ע"י הדחק פסולה.
וגם צריך שיהא ביניהן עשרה טפחים אבל אם אין ביניהן י' או שיש ביניהן י' ואינה יכולה
לקבל כרים וכסתות של העליונה אז התחתונה כשירה אם היא מסוככת כהלכתה אפילו
אם העליונה למעלה מעשרים ואם אינה מסוככת כהלכתה ומתכשרת ע"י סכך העליונה
צריך שתהא העליונה בתוך כ' אמה לארץ.
ובעל העיטור כתב אפילו אין ביניהן אלא ד' טפחים פסולה. וכן כתב אבי העזרי והרז"ה
ז"ל, ולא נהירא לאדוני אבי ז"ל.
486 http://www.daat.ac.il/he-il/toshba * דעת אתר * מעוצבת מהדורה * חיים אורח טור
486
העושה סוכה בראש העגלה או בראש הספינה, אם אינה יכולה לעמוד ברוח מצויה
דיבשה, פסולה. אבל אם יכולה לעמוד ברוח מצויה דיבשה, ואפילו אם אינה יכולה לעמוד
ברוח מצויה דים כשירה.
עשאה בראש הגמל או בראש האילן כשירה, ואין עולין לה ביו"ט. מקצתה על האילן
ומקצתה בדבר אחר, אם היא בענין שאם ינטל האילן ותשאר היא עומדת שלא תיפול,
עולין לה ביו"ט. ואם לאו אין עולין לה ביו"ט.
סימן תרכט
ממין הראוי כיצד? כל דבר שאין מקבל טומאה ותלוש וגידולו מן הארץ מסככין בו. אבל
דבר שאינו צומח מן הארץ, אפילו אם גידולו מן הארץ, ואינו מקבל טומאה, כגון עורות של
בהמות שלא נעבדו שאינן מקבלות טומאה, או מיני מתכות, אין מסככין בו. וכן כל דבר
שמקבל טומאה, כגון שפודין וארוכות המטה, וכל הכלים, אין מסככין בהן אפילו נשברו
שלא נשאר בהן שיעור קבלת טומאה.
סככה בחצים שאין להם בית קבול, כשירה, שאינן מקבלין טומאה. יש להן בית קבול
פסולה. בפשתן שלא נידק ולא נופץ כשירה דעץ בעלמא הוא נידק ונופץ פסולה בחבלים
של פשתן פסולה בשל גמי ושל סיב כשירה.
מחצלת של קש וקנים ושיפה ושל גמי, לא שנא ארוגה שהיא חלקה וראויה לשכיבה, לא
שנא עשויה מעשה שרשרות שאינה חלקה ואינה ראויה כל כך לשכיבה, אם היא קטנה
סתמה עומדת לשכיבה ומקבלת טומאה, ואין מסככין בה אלא אם כן עשאה לסיכוך. ואם
היא גדולה, סתמא עומדת לסיכוך ומסככין בה. והני מילי שאין לה שפה, אבל אם יש לה
שפה בענין שראויה לקבל, אפילו אם נטל שפתה אין מסככין בה.
כתב ה"ר ישעיה אפילו במקום שעושין אותן לשכיבה, הקונה אותן מן האומן על דעת
לסכך מותר לסכך בה.
ולא נהירא לאדוני אבי ז"ל אלא אנו הולכין אחר מנהג אנשי המקום. וכיון שדרכן לעשותן
לשכיבה, אפילו אם קנאה על דעת לסכך, או אפילו צוה לאומן לתקנה על דעת לסכך, אין
מסככין בה, כי מי יודע אם תקנה לכך, כיון שדרך אנשי המקום לעשותן לשכיבה.
כל מיני אוכלין מקבלין טומאה ואין מסככין בהן. הילכך ענפי תאנה ובהן תאנים, זמורות
ובהן ענבין, אם פסולתם מרובה על האוכל, אז האוכל בטל ומסככין בהן. ואם האוכל
מרובה על הפסולת, אין מסככין בהן. ואם קצרן לאוכל, אז יש להיד תורת אוכל לקבל
טומאה, וצריך שיהא בפסולת כדי לבטל האוכל והיד. ואם קצרם לסיכוך אז אין להיד
487 http://www.daat.ac.il/he-il/toshba * דעת אתר * מעוצבת מהדורה * חיים אורח טור
487
תורת אוכל ואדרבה הוא מצטרף עם הפסולת לבטל האוכל. קצרן לאוכל ונמלך עליהם
לסיכוך אין המחשבה מוציאה הידות מתורת אוכל, עד שיעשה בהם מעשה שניכר שרוצה
אותם לסיכוך, כגון שידוש אותם. ואם סיכך בירקות שממהרין ליבש, אע"פ שפסולין לסכך
שהרי מקבלים טומאה אין דינן כסכך פסול לפסול בד' טפחים אלא כאויר חשיבי לפסול
בג'. ואם אין דרכן ליבש אז דינם כסכך פסול.
כל דבר שמחובר אין מסככין בו. לפיכך אם הדלה עליה הגפן או דלעת ועשה מהן סיכוך
פסול אלא אם כן קצצו כדלעיל. ויש דברים שכשרים מן התורה, אלא שחז"ל אסרו לסכך
בהם לכתחלה, ובדיעבד יצא. כמו מיני עשבים, אינם ראוין לאכילה, ואין מקבלים טומאה
וריחן רע, או שנושרין עליהן, דחיישינן שמא מתוך שריחן רע או מתוך שעליהן נופלין יצא
מן הסוכה.
וחבילה ג"כ אסרו לסכך בה, משום שפעמים שאדם מניח חבילתו על הסוכה לייבשה ולא
לשם סוכה, ואח"כ נמלך עליה לשם סוכה, ואותה סוכה פסולה משום שנאמר תעשה
ודרשינן ולא מן העשוי בפסול, כגון זה שלא נעשה אפילו לצל אלא להתייבש.
הלכך אסרו לסכך בחבילה גזירה אטו זאת. וכיון שמפני זה אסרוהו, לא הוצרכו לאסור
אלא בחבילה שדרך לייבשה. ואין זה בפחות מכ"ה קנים, הלכך כל זמן שאין בה כ"ה שרי,
ואם הרבה קנים יוצאים מגזע אחד, אפילו אם הם כ"ה וקשרם בראשה השני, אינה
נקראת חבילה כיון שעיקרן אחד. ואם אגד עמהן קנה אחד, ויש בין שניהם כ"ה הויא
חבילה.
וכן חבילה שאין קושרין אותה אלא למוכרה במנין, ומיד כשיקננה הקונה יתירנה, אינה
חבילה, ואם סיכך בחבילה והתירה כשירה, כיון שאין אסורה אלא משום גזירה
כדפרישית. אבל חבילה שהעלה לייבש, ונמלך עליה לסיכוך, שפסולה מן התורה, כתב
הר"י מקרקשינא שאינה ניתרת בהתרה, אלא צריכה נענוע. ויש אומרים שאף זאת
ניתרת בהתרה. ומסתברא שצריכה נענוע.
וכן אסרו לסכך בנסרים שרחבן ד', אפילו הפכן על צדן, שאין בהן ד', מפני שדומין לתקרת
הבית וחיישינן שמא ישב תחת התקרה לשם סוכה. ואם אין בהם ד' כשרים, אפילו הן
משופין, שדומין לכלים.
וכתב בספר מצות קטן ומיהו נהגו העולם שלא לסכך בהם כלל, ומשום דלמא אתי לסכך
בהם בקביעות בענין שאין הגשמים יכולין לירד בה. אפילו אם מסוככת כהלכתה וירא
שמא ייבש הסכך או שישרו העלין, ותהיה חמתה מרובה מצילתה, ופירס עליה סדין שלא
תיבש או תחתיה שלא ישרו העלין, כיון שהסדין גורם שע"י צילתה מרובה מחמתה,
פסולה. אבל אם לא כיון בפריסת הסדין אלא להגין מפני החמה והעלין, לנאותה, כשירה,
488 http://www.daat.ac.il/he-il/toshba * דעת אתר * מעוצבת מהדורה * חיים אורח טור
488
ובלבד שיהא בתוך ד' לסכך. ומיהו לכתחלה לא יעשה אלא אם כן הוא ניכר לכל שמכוין
כדי להגין, או שהוא שרוי במים, שאז ניכר לכל שאינו שוטחו אלא כדי ליבש.
סימן תרל
כל הדברים הפסולים, אינן פסולין אלא לסכך אבל כולם כשרים לדפנות שדפנות כשרים
מכל דבר ואפילו חמתו מרובה מצילתו ובלבד שיהיו עשויות כראוי בשיעורם ובמניינם.
כיצד, דתנן שתים כהלכתן ושלישית אפילו טפח. וצריך צורת הפתח, הלכך אם יש לה ב'
דפנות זו אצל זו, עושה טפח מרווח ומעמידו בפחות מג' לאחד מן הכתלים, ויעמיד קנה
כנגד סוף הכותל וישים קנה עליו ועל הטפח וכשירה ומותר לטלטל בה אפילו בשבת,
דכמו שחשוב מחיצה לענין סוכה חשוב מחיצה לענין שבת.
ואם עשויה כמבוי מפולש כזה, עושה פס ד' ומשהו ומעמידו בפחות מג' סמוך לדופן, ונותן
קנה מהפס על הדופן האחר. ואם הב' כהלכתן וטפח בשלישית, אפילו יש בב' המחיצות
פתחים הרבה, שאין בהם צורת הפתח שכשתצרף כל הפרוץ יהיה מרובה על העומד
כשירה, ובלבד שלא יהא בהם פרצה יתירה על י' אמותץ ואם יש בה צורת הפתח אפילו
ביתר מי' כשירה.
והרמב"ם ז"ל כתב אפילו יש לה צורת הפתח, אם יש בה פרצה יותר מי' פסולה, אלא
אם כן עומד מרובה על הפרוץ.
ולא נהירא לאדוני אבי הרא"ש ז"ל.
נעץ ד' קונדיסין באמצע הגג, וסיכך על גבה, פסולה דלא חשבינן להו כמחיצותץ ואם נעץ
אותן בשפת הגג וסיכך עליהם, כתב הרמב“ם ז"ל דכשירה, שרואין מחיצות הבית כאילו
עולות למעלהץ וכן כתב רב שרירא והרי"ץ גיאת. אבל רי"ף פסל, וכן כתב אבי העזרי
וה"ר ישעיה. ולזה הסכים אדוני אבי הרא"ש ז"ל.
מבוי מפולש שתקנו בלחי מצד א' ומצדו השני מפולש בלא שום תיקון, וסיכך על גביו
באותו הצד המתוקן בלחי, הסוכה כשירה בשבת שבחג, ומותר לטלטל בה, אבל בחול
פסולה. וכן סיכך ע"ג פסי ביראות ברשות הרבים, שהן ד' קורות נעוצות בד' רוחות זו כנגד
זו כזה שכל אחד נוטה אמה לכאן ואמה לכאן, כשירה הסוכה בשבת שבחג, ומותר
לטלטל בה אפילו אם אין ביניהן בור, אבל אם עשה כן בחצר פסולה.
היתה אכסדרה בפני הבית וחצר לפניה, ועשה סוכה בחצר בשני דפנות שלימות ובצד הג'
סמכה לאכסדרה, בענין שהסכך נוגע בפי האכסדרה כזה, והיא רחבה ד' אמות בענין
489 http://www.daat.ac.il/he-il/toshba * דעת אתר * מעוצבת מהדורה * חיים אורח טור
489
שאין כותל הבית עולה לסוכה, אם יש לה עמודים שנסמכת עליהן והם בפחות מג', בין זה
לזה כשירה, דחשיבא מחיצה אף לסוכה. ואם אין לה עמודים, אפילו אם יש בפי התקרה
של אכסדרה טפח, לא אמרינן ביה יורד וסותם להכשיר הסוכה להיות לה דופן כיון שלא
נעשה לשם כך.
היה לה בליטה כמו עמוד, בין שנראה בפנים ושוה בחוץ כזה, בין שנראה בחוץ ושוה
בפנים כזה, כשירה. והוא שיעשה צורת הפתח בדופן הג' ע"פ כולו. היו דפנותיה גבוהות
י"ט, או אפילו אין בהם אלא ז' ומשהו ומעמידן בפחות מג' סמוך לארץ, כשירה אפילו הגג
גבוהה הרבה, ובלבד שיהיה מכוון כנגדן. ואפילו אינו מכוון ממש, רק שהוא בתוך ג' כנגדו
כשירה. ואם אינה גבוהה אלא עשרה טפחים, אפילו אין בדופן אלא ד' ושני משהויין
כשירה שמעמידה באמצע ואמרינן לבוד למעלה ולמטה חשוב כסתום. היו הדפנות
גבוהים מן הארץ ג"ט פסולה.
העושה סוכתו בין האילנות, והאילנות דפנות לה כשירה. והוא שיקשור ענפי האילן שלא
ינידם הרוח, שכל מחיצה שאינה יכולה לעמוד לפני רוח מצויה אינה מחיצה. וכתב הר'
פרץ ע"כ אין נכון לעשות כל המחיצות מיריעות של פשתן בלא קנים אף על פי שקושרן
בטוב, זימנין דמנתקי ולאו אדעתיה, והוה ליה מחיצה שאינה יכולה לעמוד בפני רוח
מצויה. והרוצה לעשות בסדינין טוב שיארוג במחיצות קנים בפחות מג'.
ועושין מחיצה אפילו מבעלי חיים, שיקשור שם בהמה לדופן. ויכול לעשות מחבירו דופן
לסוכה להכשירה, ואפילו בי"ט, ובלבד שלא ידע אותו שהועמד שם שבשביל מחיצה
הועמד שם. אבל בחול אפילו אם הוא יודע שפיר דמי. יש מדקדקין שכשעושין דופן מקנים
להעמידן דרך גדילתן כדאמרינן גבי לולב שאין יוצאין בו אלא דרך גדילתן ואין צריך כיון
שדפנות כשרים מכל דבר.
הסומך סוכתו בכרעי המטה, פירוש שסומך הסכך על כרעי המטה והכרעים הן הן
מחיצות, אם יש גבוה עשרה טפחים מן המטה לסכך כשירה ואם לאו פסולה. סמך הסכך
על העמודים והכרעים הן הן דפנות, אפילו אם אין גבוה י' מן המטה עד הסכך כשירה.
סימן תרלא
סככה כראוי כיצד דתנן סוכה שצילתה מרובה מחמתה כשירה. ודייקינן הא כהדדי
פסולה. ודוקא בששוין למעלה, שאז ודאי למטה חמתה מרובה מצילתה, לפי שהחמה
מתפשטת בריחוקה. אבל אם הן שוין למטה, כשירה שאז ודאי למעלה הצל מרובה.
490 http://www.daat.ac.il/he-il/toshba * דעת אתר * מעוצבת מהדורה * חיים אורח טור
490
ובעל העיטור כתב בהפך, שאם למעלה שוין כשירה שאז ודאי למטה צילתה מרובה
מחמתה, לפי שהחמה מועטת למטה. ואם למטה שוין, אז למעלה חמתה מרובה, פסולה.
ואם ברוב ממנה צילתה מרובה שני משהויין, ובמיעוט ממנה חמתה מרובה משהו, בענין
שכשנצטרף יחד החמה והצל של כל הסוכה יהיה צילתה מרובה מחמתה משהו, כשירה.
וצריך שלא יעשה כסוייה עב מאוד כדי שיהו הכוכבים וניצוצי השמש נראין מתוכה אבל
בדיעבד אפילו מעובה כמין בית כשירה.
ורבינו תם פסק שאם עשאה עבה מאוד שאין המטר יכול לירד בה פסולה. אף על גב
דבית הלל מכשירין מעובה כמין בית, היינו דווקא שאין כוכבים וחמה נראה מתוכה. אבל
כשאינו יכול להמטיר בתוכה פסולה אפילו לבית הלל. ואדוני אבי ז"ל לא הביא דבריו
בפסקיו.
היה כסויה דק מאד, שיש בה אויר הרבה, אלא שאין ג' טפחים במקום אחד ובין הכל
צילתה מרובה מחמתה כשירה.
היה קנה עולה וקנה יורד אם אין אחד גבוה מחבירו ג' טפחים או אפילו גבוה מחבירו ג'
טפחים, ויש בכל קנה עולה רוחב טפח, כשירה. ופירש רש"י אפילו חמתה מרובה
מצילתה, שמפני שהאחד גבוה מחבירו החמה באה מן הצדדין, אפילו הכי כשירה.
אבל ה"ר ישעיה כתב ודאי אם חמתה מרובה מצילתה פסולה. אלא מיירי שצילתה
מרובה, והכי מסתברא. שאי אפשר להכשיר סוכה שחמתה מרובה מצלתה שהרי קנים
שאין ביניהם ג' חשובין כסתום, ואפילו הכי לא חשיבי להכשיר בסכך אם לא שנאמר כיון
שיש כאן צל מרובה כשהשמש עומד באמצע השמים, רק כשנוטה לצדדין אז החמה
מרובה קרינן ביה שפיר צילתה מרובה מחמתה, וכן דעת ר"י.
קנין היוצאין לאחרי הסוכה, כגון שאחורי דופן האמצעי בולטין קנים מן הסכך ויש בהם
הכשר סוכה, וצילתן מרובה מחמתן, וג' דפנות, כשירה אע"פ שהדופן האמצעי לא נעשה
בשבילה אלא בשביל עיקר הסוכה שהוא לפנים ממנו. וכן הקנים הבולטין מן הסכך לצד
הפרוץ, ודופן אחד נמשך עמהן, כשר אע"פ שעשה דופן של הצדדים יותר על ז'. ודי לו
בז', והוי לן למימר הרי גילה דעתו לעשות כל הסוכה בדפנות ארוכות, ודופן אחד שנמשך
עם הקנים של הסכך אינו מן הסוכה אלא בפני עצמו עומד, ונמצא שאין לו אלא דופן אחד
שהוא הדופן הנמשך, אפילו הכי כשירה.
סככה בשפודין שהן פסולין לסכך בהן, ואין בהן ד' ואין מהן ד' במקום אחד, והניח בין
שפוד לשפוד כמלא שפוד ונתן שם סכך כשר, פסול שאי אפשר לצמצם שימלא כל האויר
מסכך כשר, ונמצא הפסול מרובה. אבל אם העדיף סכך הכשר מעט על הפסול, או אם
491 http://www.daat.ac.il/he-il/toshba * דעת אתר * מעוצבת מהדורה * חיים אורח טור
491
היה הפסול נתון שתי ונתן הכשר ערב או איפכא, כשר. שאז מתמלא כל האויר מסכך
הכשר.
בית המקורה בנסרים שאין עליהן מעזיבה, ובא להכשירו לשם סוכה, די בזה שיפקפק.
פירוש, שיסיר כל המסמרים לשם עשיית סוכה, או שיטול מבין כל ב' נסרים אחד ויתן סכך
כשר במקומן, וכולה כשירה אפילו הנסרים רחבים ד'.
והרמב"ם ז"ל כתב ובלבד שלא יהא בהם ד', ולא נהירא לאדוני אבי הרא"ש ז"ל.
סוכה שאין לה גג, שעשויה כמו צריף כזה או שסמכוהו לכותל כזה פסולה. ואם הגביהה
מן הקרקע טפח בזקיפה כשירה, אפילו הוא אויר. דחשבינן ליה כאילו הוא סתום בזקיפה.
או אם הרחיקה מן הכותל טפח, אותו טפח חשוב כגג, אפילו הוא אויר. וכגון שלאחר
שעלה בגובה עשרה טפחים יש בה לרבע ז' טפחים על ז' טפחים, שהוא שיעור הכשר
סוכה, אז כשירה כולה.
סימן תרלב
סכך פסול פוסל באמצע בד' טפחים אבל פחות מד' כשירה. ומותר לישן תחתיו. מן הצד
אינו פוסל אלא בד' אמות, אבל פחות מד' אמות כשירה, דאמרינן דופן עקומה. אפילו אין
הדופן אלא עשרה טפחים והגג גבוה ממנו הרבה, שאנו רואין הדופן כאילו עולה עד
למעלה ואז נאמר דופן עקומה. הלכך בית שנפחת באמצע, וסיכך במקום הפחת, ונשאר
מן התקרה סביב בין סכך הכשר לכתלים פחות מד' אמות, כשירה.
ומיהו אין ישנים תחתיו כל זמן שיש בו ד' טפחים. ואם נשאר ד' אמות פסולה. והני מילי
בסוכה גדולה שיש בה יותר על סכך הפסול ז' טפחים על ז'. אבל בסוכה קטנה, שאין בה
אלא ז' על ז' בין באמצע בין מן הצד בג' טפחים פסולה בפחות מג' כשירה, וישנים תחתיו
ומצטרף להשלים הסוכה לכשיעור.
ואויר, בין בגדולה בין בקטנה שוין דבין באמצע בין מן הצד בג' טפחים פסולה. ובפחות
מג' כשירה, ומצטרף להשלים הסוכה לכשעור, אבל אין ישנים תחתיו.
והא דאויר פוסל בג' וסכך פוסל בד' היינו בסוכה שאין לה אלא ג' דפנות, ומתחיל בדופן
האמצעי ומהלך ע"פ כל הסוכה עד צד הפרוץ, דהשתא מפסיק האויר וסכך הפסול בין
סכך כשר לכשר ולא נשאר מכל צד אלא ב' דפנות. אבל אם מתחיל מן הדופן שמהצד
ומהלך עד הדופן שכנגדו, אם נשאר מהכשר לצד הדופן האמצעי כדי הכשר סוכה כשירה,
דהא אית לה ג' דפנות. וצד שמעבר הפתח אם יש ביניהם אויר ג' פסול.
492 http://www.daat.ac.il/he-il/toshba * דעת אתר * מעוצבת מהדורה * חיים אורח טור
492
אבל אם סכך פסול מפסיק ביניהם, ונשאר אצל הפתח הכשר סוכה, אם יש מסכך הכשר
של צד הפתח עד הדופן האמצעי פחות מד' אמות הכל כשר: הצד הפנימי שקרוב לדופן
שהרי יש לו ג' דפנות, והצד החיצון ע"י דופן עקומה שאנו רואין דופן האמצעי כאילו הוא
אצל הכשר החיצון. ומכל מקום לא נפסל הפנימי שנאמר כיון שאנו רואין דופן האמצעי
כאילו הוא אצל הכשר החיצון הרי נשאר הפנימי בלא דופן, דנהי דאמרינן רואין מכל מקום
במקומו נשאר ומכשיר גם צד הפנימי.
ודוקא שיש לסוכה ג' דפנות שלימות אבל אם עשה ב' דפנות גדולות ובשלישית אין בה כי
אם ז' טפחות, פסולה. שאפילו אם נאמר רואין, אין לכשר החיצון אלא ב' דפנות אלו.
ואם האויר והפסול אין מהלכין ע"פ כל הסוכה, אלא באמצעה יש אויר ג' על ג' או סכך
פסול ד' על ד', אם יש ממנו עד הדופן האמצעי הכשר סוכה הכל כשר, בין מה שבצדדין
ובין מה שבצד הפתח אפילו מה שכנגד האויר והפסול, כיון שהכל מחובר להכשר סוכה
והרי הוא כפסל היוצא מן הסוכה דנידון כסוכה. ותחת האויר והפסול לבד פסול. ואפילו אין
כדי הכשר סוכה ממנו עד הדופן האמצעי, מצטרפין זה עם זה לשיעור הכשר סוכה ואין
האויר וסכך הפסול פוסלין, כיון שהכשר סוכה מתחבר יחד מן הצדדין.
סכך פסול פחות מד' ואויר אצלו פחות מג' אין מצטרפין לפסול. הלכך אם אויר ג' במקום
אחד אפילו מיעטו בסכך פסול כשר. והני מילי בסוכה גדולה אבל בקטנה שאין בה אלא ז'
על ז' אם יש בין שניהם ג' טפחים מצטרפין לפסול.
ואם יש סכך פסול ב' טפחים, ועוד סכך פסול ב' טפחים, ואויר פחות מג' מפסיק ביניהם
כתב אדוני אבי הרא"ש ז"ל יש להסתפק אם ב' הפסולים מצטרפין לפסול הסוכה. מי
אמרינן כיון דאויר מפסיק ביניהם לא מצטרפין, או דילמא כיון דאין באויר ג' מצטרפין.
ומיהו אם אין בפסולים ד' ואויר פחות מג' טפחים מפסיק, בהא ודאי אין האויר משלימו לד'
שנאמר שיהא חשוב כסתום מחמת לבוד, דלא אמרינן לבוד להחמיר.
סימן תרלג
שלא תהיה גבוה יותר משיעורה. דתנן סוכה שהיא גבוהה למעלה מכ' אמה פסולה בין
אם גדולה או קטנה. לא שנא אם המחיצות מגיעות לסכך, לא שנא אם אינן מגיעות. אבל
עד כ' כשירה אפילו כל סככה למעלה מכ', כיון שאין בחללה אלא כ'.
היתה גבוה יותר מכ' והוצין יורדין למטה עד כ', אם צילתן מרובה מחמתן כשירה ואם לאו
פסולה.
493 http://www.daat.ac.il/he-il/toshba * דעת אתר * מעוצבת מהדורה * חיים אורח טור
493
ואם תלה בה דברים נאים לנאותה וממעטין חללה עד כ', אינו מיעוט להכשירה.
ואם נתן בה כרים וכסתות למעט חללה, אפילו ביטלן שם, לא הוי מיעוט כיון שאין דרך
לבטל.
אבל למעטה בתבן, אפילו לא בטלו בפירוש אלא שאנו יודעין שאין עתיד לפנותו כגון שאין
צריך לו, או מיעטו בעפר אפילו סתם שאין אנו יודעין אם צריך לו, הוי מיעוט. אבל תבן
סתם ועפר ועתיד לפנותו, כגון שידוע שצריך לו, אינו ממעט, אלא אם כן בטלו להיות שם
כל ח' ימים. אבל אין צריך לבטולו להיות שם לעולם.
היתה גבוהה מכ' ובנה בה אצטבא כנגד דופן האמצעי ע"פ כולה כזה, ובו שיעור סוכה
כשירה. ופירש רש"י כשירה כל הסוכה אפילו מהאצטבא והלאה.
וה"ר ישעיה פירש שאינה כשירה אלא עד האצטבא ואדוני אבי הרא"ש הסכים לדעת
רש"י.
בנה האצטבא מן הצד כזה, אם יש מאצטבא עד כותל השני פחות מארבע אמות כשירה
על האצטבא דוקא ואם לאו פסולה.
ואם בנה אצטבא באמצע אם יש ממנה לכל צד לכותל פחות מד' אמות כשירה על
האצטבא ואפילו אם גבוה יותר מי', דלא כרי"ץ גיאת שפסל באצטבא גבוהה י' אף על פי
שהיא תוך ד' אמות לכותל.
ואם יש ביניהם לכותל ד' אמות פסולה, אפילו האצטבא גבוהה י' ולא אמרינן גוד אסיק
מחיצתא להכשיר על גבה.
ולא נמוכה משיעורה. דתנן ושאינה גבוה עשרה טפחים פסולה. היתה גבוהה מי' והוצין
יורדין לתוך י' אפילו אם חמתן מרובה מצילתן פסולה. אבל אם הנויים יורדין לתוך י' אינן
פוסלים.
היתה נמוכה מי' וחקק בה להשלימה לי', ויש בחקק שיעור הכשר סוכה, אם אין בין חקק
לכותל ג' טפחים כשירה בתוך החקק יש ביניהן ג' פסולה.
סימן תרלד
ולא קטנה משיעורה. וכמה שיעורה - ז' טפחים על ז'. ולענין גודל אין לה שיעור אלא
יעשנה גדולה כמו שירצה. יש בה ז' על ז' ונתן בה בגדים לנאותה וממעטין אותה
משיעורה פסולה. ואם היא עגולה, ויש בה לרבע ז' על ז' כשירה. ואם היא גדולה ויושב
494 http://www.daat.ac.il/he-il/toshba * דעת אתר * מעוצבת מהדורה * חיים אורח טור
494
סמוך לפתחה ואין ממנו בתוכה אלא ראשו ורובו ושולחנו חוצה לה, פסק רי"ף שלא יצא,
וכן כתב בעל הלכות גדולות.
אבל הרי"ץ גיאת וה"ר ישעיה והרז"ה פסקו שיצא, ולזה הסכים אדוני אבי הרא"ש ז"ל.
סימן תרלה
סוכה כשירה אף על פי שלא נעשית לשם מצות סוכה. הלכך סוכת גנב"ך רקב"ש,
פירוש גויים, נשים, בהמה, כותים, רועים, קייצים, בורגנין, שומרי שדות, כשירה, ובלבד
שתהא עשויה כהלכתה, פירוש שתהא עשויה לצל להגין משרב ושמש ולא לצניעות
בעלמא,
ורבינו תם פירש כהלכתן, שלא תהא מעובה כמין בית, וזהו לשטתו שפוסל: כשאין
הגשמים יכולין לירד לתוכה.
הלכך החוקק בגדיש, שנוטל העמרים שלמטה לעשות בו חלל להיות סוכה, פסולה שהרי
לא נתן שם הגדיש לשם סוכה, ונמצא כשחוקק ומוציא העומרים נעשית מאיליה ודרשינן
תעשה ולא מן העשוי. אבל אם מתחילה כשנתן שם הגדיש הניח חלל טפח במשך ז' על ז'
כשירה, דכיון שהניח חלל טפח כשיעור הכשר סוכה שם סכך עליו, וכשחוקק מלמטה
למעלה עד שמגביה החלל לגובה י' אין זה עשיית הסכך אלא תיקון הדפנות, ובדפנות לא
אמרינן תעשה ולא מן העשוי, והוי כסוכה שאינה גבוהה עשרה וחקק בה להשלימה לי'.
וכתב אבי העזרי אם הגדיש גדיש, ולא הניח אלא חלל טפח במשך ז', ושוב חקק בה
הרבה ועשה בה סוכה גדולה, אינה כשירה כולה ע"י משך ז' שהניח תחלה, ולא דיינינן
ליה כפסל היוצא מן הסוכה, דהא לא ממשכא חד דופן בהירה. ואם חקק מב' צדדין ד'
אמות יותר על הז', אף הז' פסולה, דסכך פסול פוסל מן הצד בד' אמות.
סימן תרלו
סוכה ישנה, שנעשית מקודם לחג ל' יום כשירה ובלבד שיחדש בה דבר עתה בגופה לשם
חג. אפילו בטפח על טפחיים סגי. אם הוא במקום אחד. ואם החידוש על פני כולה, סגי
אפילו בכל דהוא. ואם עשאה לשם חג אפילו מתחלת השנה כשירה בלא חידוש.
495 http://www.daat.ac.il/he-il/toshba * דעת אתר * מעוצבת מהדורה * חיים אורח טור
495
יוצר כלי חרס שיש לו שתי סוכות זו לפנים מזו, ועושה קדירותיו בפנימית ומוכרם
בחיצונה, הפנימית אינו יוצא בה ידי סוכה כיון שהיה דירתו כל השנה, אינו ניכר שדר בה
לשם מצות סוכה. והחיצונה יוצא בה שהרי אינו דר בה כל השנה.
סימן תרלז
מי שלא עשה סוכה קודם החג, יכול לעשותה בתוך החג. או אם יהיה לו סוכה יכול לצאת
ממנה ולישב באחרת. דלא בעינן סוכה לכל ז' ימי החג. ויוצאין בסוכה שאולה אבל לא
בגזולה. ופירש רש“י דלא משכחת סוכה גזולה אלא שגזל סוכה עשויה בראש הספינה או
בראש העגלה. שאילו תקף בחבירו והוציאו מסוכתו, קיימא לן קרקע אינה נגזלת. ואילו
גזל עצים וסיכך בהם, אין לו עליו אלא דמי עצים, אפילו לא שינה בהן שום דבר, ויוצא בה
בדיעבד.
ובעל העיטור כתב שאם גזל עצים וסיכך בהם ואינו רוצה ליתן דמיהם, הוי נמי גזולה.
סימן תרלח
עצי הסכך כל זמן שהסוכה קיימת אסורין מן התורה. נפלה אסורה מדרבנן. ורבינו תם
פירש דאפילו בעודה קיימת אין האיסור מן התורה אלא במה שצריך להכשר סוכה והשאר
אינו אסור אלא מדרבנן. ובדפנות אין בהם שום איסור.
אבל הרמב"ם ז"ל כתב שגם עצי הדפנות אסורין ולא נהירא לאדוני אבי הרא"ש ז"ל.
נויי סוכה אסורין באכילה. ואם התנה עליהן שאומר איני בודל מהם כל בין השמשות
מותרין, שאז לא חל עליהם שום איסור. אבל בעצי סוכה לא מהני תנאה, שעל כרחו בודל
מהם כל בין השמשות משום סתירת אהל. ודוקא שמתנה בזה הלשון, אבל אומר אני
מתנה עליהן לאוכלן כשיפלו, אינו כלום. אבל אם אמר אני מתנה עליהם לאוכלן אימתי
שארצה, מהני, שגם בין השמשות בכלל.
ולפי תירוץ אחר של התוספות לא מהני תנאה אפילו בנויים, אלא לאחר שיפלו, וכן יראה
מדברי בעל הלכות, שכתב:
עטורי סוכה שנפלו בשבת אסורין באכילה ואסורין לטלטלן במקומן. נפלו בי"ט,
אסורין באכילה ומותרין לטלטלן במקומן. נפלו בחול המועד, אסורין באכילה
ומותרין להחזירם. אבל אם התנה עליהן בשעה שתלה אותם, ואמר כשארצה אטול
מהם מותר ע"כ.
הרי שלא התיר בתנאי אלא אחר שנפלו. ואיני מבין מה שחלק לענין טילטול במקומן בין
שבת ליום טוב. ואדוני אבי הרא"ש ז"ל כתב בתשובה, דמהני בהו תנאה אפילו בעודן
קיימין, אבל בלא תנאי אסורין אפילו לאחר שנפלו.
496 http://www.daat.ac.il/he-il/toshba * דעת אתר * מעוצבת מהדורה * חיים אורח טור
496
סימן תרלט
ישיבתה. דתנן מצות סוכה כל ז' ויעשה כל ז' ביתו עראי וסוכתו קבע. ודר בה כדרך
שאדם דר בתוך ביתו, שמכניס בה כליו הנאים וקובע בה עיקר דירתו, ואוכל ושותה וישן
ומטייל בה ולומד בה דבר שאין צריך עיון, שאינו חושש שיטרידוהו בו. אבל דבר שצריך
עיון יכול ללמוד חוץ לסוכה.
כתב הרמב“ם ז"ל המתפלל, רצה מתפלל בסוכה רצה מתפלל חוץ לסוכה.
אין מניחין כלי אכילה בסוכה אחר האכילה, מפני שהם נמאסין. אבל כלי שתייה מותרין.
ונר אפילו כשהוא דולק והוא צריך לו אין להניחו בסוכה קטנה, אבל בגדולה מותר. אוכלין
אכילת עראי חוץ לסוכה, ואין ישנים אפילו שינת עראי חוץ לסוכה. וכמה אכילת עראי עד
כביצה מפת וביצה בכלל.
והר"מ מרוטנבורג היה מחמיר אפילו בפירות שלא לאוכלן חוץ לסוכה.
וה"ר פרץ היה אומר דפירות לא צריכי סוכה, אבל שאר דברים כגון בשר וגבינה וכיוצא
בהן צריכין.
והרמב"ם ז"ל כתב, מותר לשתות מים ולאכול פירות חוץ לסוכה, והמחמיר שלא ישתה
אפילו מים חוץ לסוכה תבוא עלי ברכה.
ואדוני אבי הרא"ש ז"ל כתב דאפילו את"ל דפירי וגבינה בעי סוכה, היינו דווקא מי שקובע
עליהן. אבל מי שאוכלן דרך עראי ודאי אין צריכין סוכה. ושתיית יין נמי עראי הוא. ומיהו
כיון שאין דרך לקבוע עליהן, אפילו הקובע סעודתו עליהן לא חשיב קבע, דלא עדיף
מאכילת עראי דפת שאינה צריכה סוכה. אבל תבשיל העשוי מחמשת המינין הקובע עליו
חשיב קבע וצריך סוכה.
מברכין על הסוכה בכל פעם ופעם שנכנס בה, ואפילו הנכנס בסוכת חבירו לבקרו צריך
לומר בכל פעם ופעם. שאע"פ שבירך עליה ביום הראשון חוזרין ומברכין עליה. כך כתבו
הגאונים שצריך לברך בכל פעם ופעם.
ורבינו תם פירש כיון שעיקר קביעות שאדם עושה בתוך הסוכה היא האכילה, מברך על
האכילה ופוטר כל הדברים, אפילו השינה שהיא חמורה מהאכילה, שהרי אוכלין עראי
חוצה לה, ואין ישנין עראי חוצה לה. אפילו הכי כיון שהאכילה עיקר פוטרת השאר.
אין קצבה לסעודות של סוכה, אלא אם ירצה יאכל ואם לא ירצה לא יאכל, שאין המצוה
אלא כשיאכל, שלא יאכל חוץ לסוכה, חוץ מלילי י"ט הראשון שהוא חובה לאכול בה, ואף
אם ירדו גשמים לא יעצרנו הגשם.
497 http://www.daat.ac.il/he-il/toshba * דעת אתר * מעוצבת מהדורה * חיים אורח טור
497
ומיהו משאכל בה כזית דגן יצא, אף על גב דשיעור אכילה בלא סוכה הוא בכביצה, שאני
ליל ראשון שהוא חובה טפי. ואפילו לא בעי למיכל אלא כזית אסור לאוכלו חוצה לה. הלכך
יוצא בו נמי ידי חובת סוכה.
היה אוכל וירדו גשמים, אם ירדו כל כך שמתקלקל התבשיל שבפניו, יכול לצאת. ובספר
המצות כתב, משירדו טיפות לתוך הסוכה. שאם ירדו תוך המקפה יתקלקל. ואפילו אין לו
תבשיל שיתקלקל, יכול לצאת, ר"ל כיון שירדו שיעור כדי שיתקלקל, ואפילו אין לו תבשיל
שיתקלקל, יכול לצאת. ואין משמע כן, מדלא אמר כדי שתסרח המקפה, אלא משתסרח
משמע שתסרח ממש.
פסקו גשמים קודם שגמר סעודה, אין צריך לחזור. וכן היה ישן וירדו הגשמים ויצא אין
צריך לחזור עד שיעור משנתו אחר שיעלה עמוד השחר. אבל אם ניעור משנתו בלילה, או
שעלה עמוד השחר קודם שניעור, אין צריך לחזור.
סימן תרמ
נשים ועבדים וקטנים פטורים מן הסוכה. טומטום ואנדרוגינוס חייבין מספק. וקטן שאין
צריך לאמו בן ו' ובן ז' חייב מדרבנן כדי לחנכו. חולה אפילו אין בו סכנה כגון שחש בראשו
או בעיניו הוא ומשמשיו פטורים מצטער מחמת הרוח או ריח רע הוא פטור בין מלאכול בין
מלישן ומשמשיו חייבים. ודוקא שבא לו הצער במקרה אחר שעשה שם סוכה אבל אין לו
לעשות סוכתו לכתחלה במקום הריח או הרוח, ולומר מצטער אני. ונראה שאין כל אדם
יכול לומר מצטער אני ליפטר אלא בדבר שדרך בני אדם להצטער בו.
הולכי דרכים ביום פטורין מן הסוכה ביום, וחייבים בלילה. וההולכין בלילה פטורין בלילה
וחייבין ביום. והעוסקין במצוה או הולכים בדרך מצוה, כגון להקביל רבו או ללמוד תורה
ולפדיון שבוים וכיוצא בזה, פטורין בין ביום בין בלילה. וכגון שאם היה צריך לחזור אחריה
בלילה יתבטל גם ביום ממצותו.
אבל אם הולך ביום דרך מצוה, ויכול לחזור אחר סוכה בלילה בענין שלא יתבטל ממצותו,
צריך לחזור אחריה.
אבֵ ל חייב בסוכה.
וחתן - כתב הרמב“ם ז"ל שהוא פטור כל הז' הוא ושושביניו וכל בני החופה.
ואדוני אבי הרא"ש ז"ל כתב דשושבינין לא מיקרי עוסקים במצוה וחייבין בכל המצות חוץ
מן התפלה ותפילין. וחתן אע"פ שפטור מכל המצות, חייב בסוכה שאפשר לו לשמוח
בסוכה.
498 http://www.daat.ac.il/he-il/toshba * דעת אתר * מעוצבת מהדורה * חיים אורח טור
498
שומרי העיר ביום פטורים ביום וחייבין בלילה. והשומרים בלילה פטורין בלילה וחייבין
ביום. ושומרי גנות ופרדסין פטורין בין ביום ובין בלילה, שאם היה קובע סעודתו לשמור
במקום אחד, יגנבו לו ממקום אחר. הלכך השומר כרי של תבואה שיכול לשמור כולו
ממקום אחד, חייב לעשות סוכה במקום ששומר.
סימן תרמא
העושה סוכה לעצמו אין צריך לברך על עשייתה. אף על גב דגרסינן בירושלמי העושה
סוכה לעצמו מברך אשר קדשנו במצוותיו וציונו לעשות סוכה.
עשאה לחבירו מברך על עשיית סוכה. סמכינן אגמרא דידן דקאמר שאין צריך לברך על
עשייתה, אבל שהחיינו היה ראוי לברך, דתניא העושה סוכה לעצמו מברך שהחיינו. נכנס
לישב מברך ברוך אתה ה' אלוהינו מלך העולם אשר קדשנו במצוותיו וציונו לישב בסוכה.
אלא דמסדרינן ליה אכסא. וזמן של הכוס פוטר גם דסוכה.
סימן תרמב
סדר היום. ערבית נכנסין לבית הכנסת וקורין קריאת שמע בברכותיה וחותמין ופרוס
ומתפללין ג' ראשונות וג' אחרונות, אתה בחרתנו ותתן לנו ה' אלהינו מועדים לשמחה
חגים וזמנים לששון את יום חג הסוכות הזה זמן שמחתנו באהבה מקרא קודש, יעלה
ויבוא, והשיאנו וקדיש.
ואם הוא שבת מזכיר גם של שבת, את יום המנוח הזה ואת יום חג הסוכות הזה, וחותם
מקדש השבת וישראל והזמנים. ויכולו, וברכת מגן אבות בדברו, וחותם בשל שבת לבד.
ומקדש שליח ציבור, ונפטרין לבתיהם לשלום ואוכלין ושותין בסוכה.
סימן תרמג
סדר הקידוש יין קידוש וסוכה, ואחר כך זמן. לפי שהזמן חוזר על קידוש היום ועל מצות
סוכה.
והרמב"ם ז"ל כתב שצריך לקדש מעומד כדי שיברך קודם עשיית המצוה.
וכתב אדוני אבי הרא"ש ז"ל, א"כ לדבריו היה לו לקדש קודם שיכנס בה שמיד בכניסתו
הוא עושה המצוה. אלא כיון שמצות סוכה היא אכילה והטיול, אף אם מברך לאחר שישב
מקרי שפיר קודם לעשייתה, שהמצוה נמשכת כל זמן האכילה וכל זמן ששוהא בתוכה.
ופירוש בסוכות תשבו, תתעכבו. כמו וישב העם בקדש (במדבר כא) וכן כתב מר רב צמח
גאון, אף על פי שמשנכנס לה צריך לברך, כיון שאין לה קבע אלא בישיבה בסעודה ויש
קידוש היום וסעודה לפניו סודרין על הכוס.
499 http://www.daat.ac.il/he-il/toshba * דעת אתר * מעוצבת מהדורה * חיים אורח טור
499
והר"מ מרוטנבורג היה מברך על הסוכה קודם ברכת המוציא אף בחול, משום דתניא
נכנס לישב בה מברך, הלכך ראוי שתקדם ברכה זו לברכת המוציא מיד אחר הישיבה.
ואדוני אבי הרא"ש ז"ל כתב העולם לא נהגו כן, כי רגילין כל העם שאין מברכין על
הסוכה אם נכנס לטיול ולשינה, אלא בשעת אכילה. הילכך ראוי לברך תחלה ברכת
המוציא קודם שהתחיל הסעודה ואח"כ מברך על הסוכה.
סימן תרמד
שחרית משכימין לבית הכנסת ומסדרין הברכות וקורין הזמירות כמו בשבת, ומתפללין
כמו בערבית ומחזיר שליח ציבור התפלה ואחר חזרת התפלה נוטלין הלולב ומברכין עליו
על נטילת לולב ושהחיינו וגומרין ההלל. וכן בכל ח' ימי החג דכל יום חשוב כי"ט בפני
עצמו כיון שחלוק בקרבנותיו מיום שלפניו.
ומברכין לגמור ההלל בין צבור בין יחיד.
והר"מ מרוטנבורג לא היה מברך אלא לקרות, אף כשגומרין אותו, לפי שאם יברך לגמור
ויחסר אפילו אות אחת הוי ברכה לבטלה.
ואדוני אבי הרא"ש ז"ל היה אומר שאין לחוש, כי לגמור הוא כמו לקרות כדאמרינן גבי
קריאת שמע ותיקין היו גומרין [קורין] וכיון שגומרין אותו אין מפסיקין בו, אלא כדרך
שאמרו בקריאת שמע באמצע הפרק שואל בשלום אביו או רבו ומשיב שלום לכל אדם
נכבד שיתן לו שלום, ובין הפרקים שואל בשלום אדם נכבד ומשיב שלום לכל אדם.
ואם פסק באמצע ושהה אפילו כדי לגמור את כולו, אין צריך לחזור לראש אלא למקום
שפסק. ותניא בהלל ומגילה, אפילו יו"ד ומתרגמין.
וסדר קריאתו כתבתיו למעלה בהלכות ראש החודש.



סימן תקפה
ועומד התוקע לתקוע שצריך שיתקע מעומד דכתיב יום תרועה יהיה לכם וילפינן מלכם
דכתיב גבי עומר וספירת העומר מעומד דכתיב מהחל חרמש בקמה אל תקרי בקמה אלא
בקומה וקודם שיתקע יברך לשמוע קול שופר ולא לתקוע דלאו בתקיעה תליא מילתא אלא
בשומע כדתנן התוקע לתוך הבור כו' לא יצא.
כתב אבי העזרי ויברך שהחיינו ויתקע תשר"ת שלוש פעמים ותש"ת שלוש פעמים ותר"ת
שלוש פעמים ואם התחיל ולא יכול להשלים כתב ר"י דבר פשוט הוא שמשלים אחר
ואפילו ג' וד' ודי בברכה שבירך הראשון כי הראשון מברך בשביל כל הצבור ותוקע ולמה
יברך השני ואפילו אם בירך ולא יכול לתקוע כלל השני תוקע בלא ברכה וברכה לבטלה
לא הוי כיון שיוצא בתקיעת השני.
אמר רבי יצחק למה תוקעין ומריעין כשהן יושבין וחוזרין ותוקעין ומריעין כשהן עומדין כדי
לערבב השטן פירוש למה תוקעין מיושב קודם מוסף וחוזרין ותוקעין על סדר ברכות למה
מקדימין לתקוע מיושב כדי לערבב השטן פירש כדי שיתערבב מיד בתקיעה ראשונה
שלפני התפלה ולא יקטרג בשעת תפלה.
ויש מפרשים שמכח תקיעה ראשונה מתערבב בשנייה והכי איתא בירושלמי בלע המות
לנצח וכתיב והיה ביום ההוא יתקע בשופר גדול כד שמע קול שופר חדא זימנא בהיל ולא
בהיל אומר שמא ההיא זימנא דשופר גדול כד שמע תניינות אומר ודאי מטא זמניה
ומירתת ומתערבב ולית ליה פנאי למיעבד קטיגוריא.
אבל לעולם עיקר תקיעה היא מעומד שהיא על סדר ברכות כדתנן העובר לפני התיבה
ביו"ט של ר"ה השני מתקיע פירוש מי שמתפלל תפלת מוסף מתקיע.
451 http://www.daat.ac.il/he-il/toshba * דעת אתר * מעוצבת מהדורה * חיים אורח טור
451
ודקדק רב האי מדקאמר מתקיע ולא אומר תוקע אלמא אחר תוקע ולא שליח ציבור.
וכתב אדוני אבי הרא"ש ז"ל והטעם כי הא דתנן בפרק אין עומדין (לד.) העובר לפני
התיבה לא יענה אמן אחר הכהנים מפני הטרוף פירוש שמא יטרף דעתו בעניית אמן ואז
לא ידע מהיכן יתחיל לחזור ואם אין שם כהן אלא הוא לא ישא את כפיו מזה הטעם עצמו
ואם הוא בטוח שנושא כפיו וחוזר לתפלתו שאינו מתבלבל רשאי, וכן הטעם בכאן
דתקיעה ודאי לא הוי הפסק הלכך אם הוא מובטח שחוזר לתפלתו רשאי לתקוע.
וכן כתב בעל העיטור מסתברא שאם שליח ציבור יודע לתקוע הרשות בידו אלא מנהג
הראשונים שהיו זריזין במצות ומחבבין אותן כל אחד ואחד נוטל חלקו כדי לקבל שכר וכן
כתב אחי ה"ר יחיאל ז"ל.
וכן עוד מנהג באשכנז שגדולי העיר מקדימין לתקוע כל מי שזריז בו יותר מה שאין כן
בספרד שבורחים מן המצוה עד שצריכים לשכור אחד מן השוק לתקוע להם ולא ידעתי
מאין מצאו היתר זה כי נראה לי שאסור כדתניא (ב"מ נח) השוכר את הפועל לשמור
הפרה והתינוק אין נותנין לו שכר שבת אלמא בהדיא קתני שאסור ליטול שכר שבת אלא
ע"י הבלעה כדמפרש בסיפא דברייתא ששכרו לשמור חדש משם יראה שיצא שכרו
בהפסדו וע"ז נאמר עבירה גוררת עבירה ע"כ.
וא"ר יצחק כל שנה שאין תוקעין בה בתחלתה מריעין לה בסופה מאי טעמא משום דלא
מיערבב שטן. ומפרש בעל הלכות גדולות דלא דאקלע בשבתא אלא דאיתיליד אונסא
ולא תקעו רמז לדבר אין שטן ואין פגע רע ראשי תיבות שופר פירוש כשיש שופר אין פגע
רע אע"פ שאין שופר מפורש בתקיעות ר"ה, אנו לומדין אותו מיובל דכתיב ביה והעברת
שופר תרועה בחדש השביעי.
סימן תקפו
שופר של ר"ה צריך שיהיה ראוי לתקוע בו ושיתקע התוקע במקום שראוי לתקוע.
ויהיה התוקע ראוי לתקוע ושתהיה התקיעה כסדרה והכשרה.
שופר הראוי לתקוע בו כיצד, שיהא של איל וכפוף דא"ר אבהו למה תוקעין בשופר של איל
אמר הקב"ה תקעו לפני בשופר של איל כדי שאזכור לכם עקידתו של יצחק ומעלה אני
עליכם כאילו עקדתם עצמכם לפני וכפוף דא"ר לוי מצות שופר של ר"ה ויוה"כ בכפוף
ואיתא בירושלמי כדי שיכפפו לבם בתפלה ודווקא לכתחלה אבל בדיעבד או שאין לו איל
וכפוף ויוצא בשאר מינין ובפשוט חוץ מבשל פרה דתנן כל השופרות כשרים חוץ משל
פרה נמצא שיש בו ג' חילוקים של פסול אפילו בדיעבד בדיעבד.
452 http://www.daat.ac.il/he-il/toshba * דעת אתר * מעוצבת מהדורה * חיים אורח טור
452
וכתב הרמב“ן והוא הדין בקרני רוב החיות שהם עצם אחד ואין שמם בלשון הקודש
שופר שאין נקרא שופר אלא מקרנים החלולים שיש להם זכרות בפנים ונקלף גלדן מן
הזכרות כגון של כבשים ואילים ועזים אבל רוב החיות הן עצם אחד ופסולים כמו של פרה
וכל שאר מינין כגון יעל ועזים כשרים בדיעבד אפילו הם פשוטים.
ולכתחלה בעינן שיהא כפוף ואפילו בשל עזים ומכל מקום מצוה מן המובחר לחזור אחר
של איל לזכור עקידת יצחק.
והרמב"ם ז"ל כתב כל השופרות פסולים חוץ מקרן הכבשים והכל תפשו עליו בזה.
הגוזל שופר ותקע בו יצא אפילו לא נתייאשו הבעלים ממנו שופר של ע"ז של עו"ג לא
יתקע בו ואם תקע בו יצא של ע"ז של ישראל לא יצא שאינה בטלה עולמית וכתותי מכתת
שיעורא הלכך אפילו בשל עו"ג לא יצא אלא אם כן לא נתכוון לזכות בו אבל אם נתכוין
לזכות בו הוה ליה ע"ז של ישראל ואע"פ שהוא גזול הא אמרינן דיוצא בגזול.
המודר הנאה משופר מותר לתקוע בו תקיעת מצוה דמצות לאו ליהנות ניתנו ולא חשיב
הנאה מה שיוצא בו ידי חובתו.
כל הקולות כשרים בשופר הלכך היה קולו עב מאד או דק מאד או באיזה ענין שיהיה כשר
ניקב וסתמו שלא במינו אפילו אם אינו מעכב התקיעה לאחר הסתימה שחזר קולו לכמות
שהיה בתחלה פסול אפילו נשתייר בו רובו.
ובעל העיטור כתב ואם נשתייר שיעור שופר ממקום הנקב עד הנחת פיו כשר כי היכי
דאמרינן בנסדק לרחבו ולא נהירא.
סתמו במינו אם אינו מעכב התקיעה ונשתייר רוב כשר אע"פ שהיה מעכב קודם סתימה
ואם מעכב התקיעה פסול אע"פ שנשתייר בו הרוב כך היא דעת הגאונים וכן.
כתב הרמב“ם ז"ל. ולדעת ר"י אם סתמו במינו ונשתייר בו הרוב אפילו מעכב התקיעה
שלא חזר קולו לכמות שהיה כשר.
סתמו שלא במינו אם מעכב התקיעה שלא חזר קולו לכמות שהיה כשהוא שלם פסול
אפילו אם נשתייר בו הרוב.
וכן אם נשאר קולו כמו שהיה קודם סתימה פסול כיון שנשתנה קולו מכמות שהיה כשהיה
שלם אבל אם לא היה מעכב התקיעה כשר אע"פ שסתמו שלא במינו כיון שנשתייר בו רוב
וכל זמן שלא סתמו כשר אע"פ שנשתנה קולו שכל הקולות כשרים בשופר ולזה הסכים
אדוני אבי ז"ל.
נסדק לארכו אפילו כל שהוא פסול הני מילי שלא דבקו אבל דבקו כשר והוא שדבקו במינו.
453 http://www.daat.ac.il/he-il/toshba * דעת אתר * מעוצבת מהדורה * חיים אורח טור
453
וכתב הרמב“ן דסתימת דבק לא חשיב במינו אלא אם כן חממו באור עד שנפשר וחבר
קצותיו אחד אל אחד
אבל אדוני אבי ז"ל כתב שדבק חשיב במינו ולא חשיב שלא במינו אלא כשסותם הנקב
בחתיכה אחרת.
אבל כשמחברו בדבק חוזר לכמות שהיה ואין הדבק ניכר בין הסדקים ואם נסדק כולו בין
מצד אחד בין משני צדדין ודבקו אפילו חממו באור וחבר סדקיו זה עם זה פסול.
נסדק לרחבו אם נשאר מהסדק לצד פיו שיעור תקיעה כשר אפילו אם מעכב התקיעה
דחשיב לאידך כמאן דשקיל והוה ליה ארוך וקצרו ואם לאו פסול ודוקא שנסדק רוב רחבו,
אבל מיעוטו הוה ליה נקב בעלמא וכשר.
וכמה שיעור תקיעה כדי שיאחזנו בידו ויראה מעט לכאן ולכאן והיינו דאמרי' שיעור שופר
טפח דהיינו ד' אצבעות בגודל שהם ו' בקטנה ויאחזנו בד' אצבעות בינונית ומה שיראה
ממנו לכאן ולכאן משלים והא דקאמר כדי שיאחזנו לאו אתוקע קאי דאם כן הוה ליה
למתנייה בהדיא הכל לפי מה שהוא אדם ואגרופו של בן אבטיח הוא גדול טפי אלא כדי
שיאחזנו אדם סתמא והיינו טפח כדפרישית.
וה"ר יצחק גיאת כתב שצריך טפח שוחק כדי שיראה לכאן ולכאן ולמאי דפרישית אין
צריך.
דבק שפרי שופרות זו עם זו ועשה מהם שופר פסול אפילו יש בשבר שכנגד פיו שיעור
שופר הוסיף עליו כל שהוא בין במינו בין שלא במינו פסול אפילו היה בו שיעור שופר.
הפכו ותקע בו לא יצא לא שנא הפכו כדרך שהופכין החלוק שהחזיר פנימי לחיצון והחיצון
פנימי לא שנא אם הניחו כמו שהיה אלא שהרחיב את הקצר וקיצר את הרחב היה ארוך
וקצרו אם נשאר בו שיעור תקיעה כשר.
גרדו והעמידו על גלדו פירוש שעשאו דק מאוד כמו גלד כשר בין גרדו מבפנים בין גרדו
מבחוץ.
לא הוציא כל הזכרות אלא ניקב בו ותקע בו כשר אבל אם הוציא כל הזכרות ועשה ממנו
שופר כגון שניקב בו פסול.
צפהו זהב בעביו במקום הקצר שהוא מקום הנחת פיו פסול, שלא במקום הנחת פיו בכל
אורך השופר מצד הקצר עד צד הרחב אם נשתנה קולו מחמת הציפוי פסול ואם לאו כשר.
וכתב הרמב“ם לפיכך אלו שמציירין צורות לנאותו לא יפה הם עושין שמא נשתנה קולו
מחמת הציורין אע"פ שאין כולו מצופה במיני הציורין לפעמים הקול משתנה בהן אבל אם
נתן זהב על עובי השופר בצד הרחב היינו מוסיף עליו כל שהוא ופסול אפילו לא נשתנה
קולו.
454 http://www.daat.ac.il/he-il/toshba * דעת אתר * מעוצבת מהדורה * חיים אורח טור
454
ויש מפרשים צפהו זהב במקום הנחת פיו אפילו באורך השופר אם הוא מיד סמוך לראשו
בצד הקצר פסול לפי שהתוקע מכניס קצתו בפיו ושפתו מכסה עליו ונמצא הזהב חוצץ בין
שפתו לשופר ולמדו מכאן שאם הרחיק השופר ונפח בו ותקע בו פסול כיון שאין השופר
נוגע בפיו וכן כתב הרמב“ן.
נתן שופר בתוך שופר אם שמע קול פנימי לבד כגון שהוא בולט יותר מן החיצון ונתן
הפנימי בפיו כשר והוא שלא ישנה קולו במה שהוא נתון בתוך החיצון ואם אינו בולט אז אי
אפשר שלא ישמע אלא קול שניהם ולא יצא דשופר אחד אמר רחמנא ולא שנים וג'
שופרות.
נפל עליו גל ואי אפשר ליטלו בלא טילטול אבנים אסור ותדחה התקיעה.
וכן אין מוציאין אותו חוץ לתחום ולא עולין בשבילו באילן ולא רוכבין ע"ג בהמה ולא שטין
במים להביאו אע"פ שאין בהם אלא איסור דרבנן.
ולא חותכין אותו לתקנו אפילו בדבר שאין בו אלא איסור דרבנן כגון מגל שאין דרך לתקנו
בו והוי כלאחר יד שהעמידו דבריהם לבטל דברי תורה בשב ואל תעשה.
וכתב ה"ר יונה דוקא ישראל אסור לעשותו אבל מותר לומר לעו"ג לעשותו כיון שאין בו
אלא משום שבות דאמירה לעו"ג שבות דשבות ושבות דשבות במקום מצוה שרי.
והתוספות לא כתבו כן במסכת שבת (קכא.) ויכול ליתן לתוכו מים או יין לצחצחו אבל מי
רגלים אף בחול אסור מפני הכבוד.
סימן תקפז
מקום הראוי לתקוע בו כיצד כגון מקום שתשמע בו בתקיעה בלא עירבוב אבל אם שמע
בערבוביא לא יצא לפיכך העומד בבור או בחבית גדולה ותוקע ושמעו אחרים מבחוץ לא
יצאו שאין שומעין אלא קול הברה אבל הוא עצמו יצא ששמע קול שופר אם התחיל לתקוע
בבור ועלה חוץ לבור וגמרה יצא שכל מה ששמע בין בפנים בין בחוץ היה קול שופר.
והאחרים לא יצאו אף על פי שבסוף התקיעה שמעו קול שופר כיון שלא שמעו קולו
בתחלה לא יצאו ששומע תחלת תקיעה בלא סופה או סופה בלא תחלתה ואין באותה
מקצת שיעור תקיעה לא יצא.
ובעל העיטור כתב שאפילו אם יש במקצתה שיעור תקיעה לא יצא.
סימן תקפח
בזמן הראוי לתקוע כיצד משעת הנץ החמה עד הלילה דתנן כל היום כשר לתקיעת שופר
ואם תקע משעלה עמוד השחר יצא אבל בלילה לא לפיכך שמע מקצת תקיעה בלילה
ומקצתו ביום לא יצא.
455 http://www.daat.ac.il/he-il/toshba * דעת אתר * מעוצבת מהדורה * חיים אורח טור
455
שמע ט' תקיעות מט' ב"א כגון תקיעה מזה ותרועה מזה אח"כ אפילו בט' שעות ששהו
בהן הרבה יצא.
שמע תשע תקיעות מתשעה בני אדם שתקעו כולם כאחד, לא יצא שאין כאן פשוטה
לפניה ופשוטה לאחריה.
ושבת לאו זמן תקיעה הוא דתנן יו"ט של ר"ה שחל להיות בשבת במקדש היו תוקעין אבל
לא במדינה שאין הכל בקיאין בתקיעת שופר וחיישינן שמא יטלנו בידו לילך אצל בקי
ללמדו ויעבירנו ד' אמות ברשות הרבים.
ורי“ף היה תוקע בבית דינו וסמך לו על הא דתנן משחרב בית המקדש התקין ריב"ז שיהו
תוקעין בכל מקום שיש בו בית דין ולפניהם ורוצה לפרש כל בית דין ואפילו של ג' ולא נהגו
כן שכל המפרשים פירש בית דין של כ"ג שהן סנהדרי קטנה. ואע"פ ששבת לאו זמן
תקיעה היא מותר לומר לקטן שלא הגיע לחינוך שיתקע בשבת כדי להתלמד לתקוע אבל
אם הגיע לחינוך אסור לומר לו לתקוע ואם תקע מעצמו אין צריך למחות בידו.
סימן תקפט
אדם הראוי לתקוע לאפוקי חרש שוטה וקטן דכל שאינו מחוייב בדבר אינו מוציא אחרים
ידי חובתם.
ואשה נמי אינה חייבת דהוי ליה מצות עשה שהזמן גרמא אנדרוגינוס מוציא את מינו שאם
זה זכר גם זה זכר ואם זו נקבה גם זו נקבה טומטום אפילו מינו אינו מוציא שמא זה יקרע
וימצא נקבה והאחר ימצא זכר.
מי שחציו עבד וחציו בן חורין אפילו לעצמו אינו מוציא דלא אתי צד עבדות ומוציא צד
חירות וצריך שיתקע לו אחר ואע"פ שנשים וקטנים פטורין יכולין לתקוע ולברך ואין מוחין
בידן ואין כאן משום איסור תקיעה ביו"ט ולא משום ברכה לבטלה.
וכתב בעל העיטור אחר שיצא כבר אינו יכול לתקוע להוציאן אלא אם כן לא יצא שנמצא
תוקע להוציא את עצמו וכן נוהגין באשכנז לתקוע לנשים היולדות קודם שיתקעו
בבהכנ"ס כדי שיוציא התוקע גם את עצמו.
ואבי העזרי כתב שאפילו אחר שיצא יכול לתקוע להם ולהוציא השופר בשבילם אפילו
דרך רשות הרבים ולזה הסכים אדוני אבי ז"ל.
המודר הנאה מחבירו מותר לתקוע לו תקיעה של מצוה דמצות לאו ליהנות ניתנו.
וצריך שיכוין התוקע להוציא השומע שאם תקע ולא כיון להוציא לא יצא דא"ר זירא
לשמעיה איכוין ותקע לי פירוש התכוין להוציאני אלמא בעי דעת שומע שיכוין לצאת ודעת
456 http://www.daat.ac.il/he-il/toshba * דעת אתר * מעוצבת מהדורה * חיים אורח טור
456
משמיע שיכוין על זה להוציאו ולית הלכתא כרבא דאמר התוקע לשיר פירוש לשורר ולא
נתכוין לתקיעת מצוה יצא דקיימא לן מצות צריכות כוונה וכן כתב בהלכות גדולות.
הלכך המתעסק שאינו מכוין לתקיעת מצוה אלא מלמד לאחרים לתקוע לא יצא והשומע
ממנו לא יצא.
והני מילי דבעי שיכוין בפרט להוציא זה השומע ביחיד התוקע אבל שליח ציבור התוקע
מסתמא דעתו להוציא כל השומעין דתנן היה עובר אחורי בית הכנסת ושמע קול שופר או
קול מגילה אם כיון לבו יצא ואם לאו לא יצא.
והרי"ץ גיאת פסק כרבא דמצות אין צריכות כוונה ותוקע לשיר יצא.
ומתעסק היינו טעמא דלא יצא שלא נתכוין לשמוע אלא לתקיעה בעלמא וכן פסק רבינו
חננאל.
ורב שרירא שדר ממתיבתא דהלכתא כרבא ומיהו מדאשכחן לרבי זירא דאמר לשמעיה
איכוין ותקע לי, אמרינן לא לעביד לכתחלה אלא יכוין במצוה ואם לא נתכוין יצא.
ואדוני אבי הרא"ש ז"ל פסק דמצות צריכות כוונה.
סימן תקצ
סדר תקיעה והכשירה דתנן סדר תקיעה ג' של שלש שלש דג' פעמים כתיבי תרועה
בתורה, ב' בר"ה ואחד ביובל. וילפינן ר"ה מיניה, ובכל תרועה ילפינן מקראי שיש תקיעה
לפניה ולאחריה, הרי שלוש פעמים תקיעה תרועה תקיעה ותקיעה ילפינן מקרא שהוא
העברת קול פשוט.
אבל תרועה לא ידעינן מאי היא אלא מדמתרגמינן תרועה יבבא אלמא שהוא כקול שאדם
משמיע כשהוא בוכה ומיילל דילפינן מאימיה דסיסרא דכתיב ותיבב ועדיין אין אנו יודעין
אם הוא כאדם הגונח מלבו כדרך החולה שמשמיע קולות קצרים קול אחר קול ומאריך
בהם קצת והוא הנקרא גנח.
או כאדם המיילל ומקונן שמשמיע קולות קצרים תכופות זה לזה והוא הנקרא יליל.
או אם הוא שניהם כאחד.
הלכך מספיקא אנו עושין הכל תקיעה וג' שברים שהוא גנח וקול אחר שיש בו קולות
קצרים תכופים שהוא יליל ואח"כ תקיעה ועושין כן שלוש פעמים ואחר כך תש"ת שלוש
פעמים שאם תרועה היא שברים לא עשינו כלום שייליל הפסיק בין תרועה לתקיעה
אחרונה ואנן בעינן שלא יהא ביניהם דבר המפסיק ואח"כ תר"ת שלוש פעמים שאם
תרועה יליל היא א"כ הפסיקו השברים בין תקיעה ראשונה לתרועה ע"כ צריך תשר"ת
שלוש פעמים ותש"ת שלוש פעמים ותר"ת שלוש פעמים.
457 http://www.daat.ac.il/he-il/toshba * דעת אתר * מעוצבת מהדורה * חיים אורח טור
457
שיעור תקיעה כתרועה ושיעור תרועה כשלשה יבבות פירש רש“י שלושה כחות בעלמא
כל שהוא ולפי זה צריך ליזהר בשברים שלא יאריך בכל שבר כשלוש יבבות שהן שלוש
כחות כל שהוא שאם כן יצא מכלל שבר ונעשה תקיעה שהרי שיעור תקיעה כשלושה
קולות של כל שהוא וצריך להאריך בתקיעה של תשר"ת יותר משל תש"ת ובשל תש"ת
יותר מבשל תר"ת דהא שיעור תקיעה כתרועה ותשר"ת אנו עושין משום שמא תרועה
היא גנח ויליל ע"כ צריך להאריך בתקיעה כשיעור שניהם ותש"ת משום שמא תרועה היא
שברים שהם שלושה קולות מופסקים.
הלכך צריך להאריך בתקיעה כשיעורן ותר"ת משום שמא היא יליל שאינו אלא קול אחד
לכן אין צריך להאריך בתקיעה אלא כשיעורו.
ומיהו אם מאריך הרבה בכל תקיעה אין לחוש שאין בה שיעור למעלה ויכול להאריך בה
כמו שירצה וכן בתרועה אף על גב דשיעורה כשלוש יבבות יכול להאריך בה כמו שירצה.
וכן בשלושה שברים אין לחוש אם מוסיף עליהן ועושה ד' או ה' כי שברים תרועה היא
ויכול להאריך בה כמו שירצה.
ורש“י פירש שברים ארוכים מיבבות אבל בעל העיטור כתב מסתברא שלושה שברים
שלושה קולות קטנים מופסקים ושלוש יבבות כשיעור שלושה שברים אלא שאין הפסק
ביניהם ולא פליגי בשעורי אלא שזה עושה שברים קטנים בהפסק כגון גונח וזה עושה
בלא הפסק והוא יליל והכל שוה וכן.
כתב הרמב“ם ז"ל. ולפי זה אין צריך להאריך בתקיעות של תש"ת משל תר"ת וסברא
ראשונה היא דעת התוספות וכן דעת אדוני אבי ז"ל.
כתב רבינו תם דשלושה שברים צריך לעשותן בנשימה אחת שהוא במקום תרועה אבל
שלושה שברים ותרועה דתשר"ת לא עבדינן בנשימה אחת דגנוחי ויליל בנשימה אחת לא
עבדי אינשי.
וכן כתבו רוב המפרשים שחשבו ל' קולות בתקיעות אבל רי"ץ גיאת כתב שצריך לעשותן
בנשימה אחת ועל כן לא חשב בהן אלא כ"ז קולות וכן כתב אדוני אבי ז"ל וזה לשונו:
ושברים ותרועה יש לעשותן בנשימה אחת משום דלמא גנוחי גנח וילולי יליל והכל
תרועה אחת ואע"פ שאין דרך האדם לגנוח וליליל בנשימה אחת מכל מקום תרועה
היא גנוחי ויליל ובעינן שתהא התרועה בלא הפסק. ואם תקע תקיעה ותרועה
ותקיעה בנשימה אחת לכאורה לא יצא שאין כאן לא ראש ולא סוף ומיהו בירושלמי
לא משמע כן דגרסינן התם עשאן בנפיחה אחת יצא ע"כ.
ואם האריך בתקיעה אחרונה של תשר"ת כשיעור ב' תקיעות כדי שתעלה לשם תקיעה
אחרונה של תשר"ת ובשביל הראשונה של תש"ת קאמר בירושלמי שאינה עולה לו כלל
458 http://www.daat.ac.il/he-il/toshba * דעת אתר * מעוצבת מהדורה * חיים אורח טור
458
אפילו במקום אחרונה של תשר"ת אבל בגמרא דידן מוכח שעולה לו בשביל אחת ולא
בשביל שתים.
מעשה אירע במגנצא שטעה התוקע בסדר שאחר שתקע ב"פ תקיעה שברים תרועה
תקיעה טעה בשלישית ואחר שתקע שני שברים התחיל להריע וקצת הקהל החזירוהו
לראש וקצתם אמרו לו תקע שבר אחר וסיים והוא התחיל לתקוע כבתחלה ותקע שלוש
פעמים תשר"ת ואמר ה"ר אליעזר בר נתן דשלא כדין החזירוהו וגם התוקע עבר על
שבות דרבנן שלא הפסיד סדרו במה שהתחיל להריע אחר שני השברים כיון דשברים
ותרועה שניהם משום תרועה דקרא עבדינן להו שמא גנוחי ויליל והכל תרועה אחת היא
והוי ליה כאילו נתקלקל בשברים שחוזר אליו אלא היה לו לחזור ולתקוע שבר אחר
ולהריע ודאי אם גמר התרועה שהתחיל בה בטעות, הפסק כיון דשלושה שברים יש להן
להיות זה אחר זה והופסקו בתרועה הוי כתרועה שנחלקה לשנים, ואינה כלום וצריך
לחזור ולתקוע תשר"ת אבל שני תשר"ת הראשונים לא הפסיד.
ואדוני אבי הרא"ש ז"ל כתב אפילו אם גמר התרועה בין השברים לא הפסיד התקיעה
שתקע, אלא חוזר ותוקע שלושה שברים ומריע ותוקע דכיון שהכל היא תרועה, שהרי אנו
עושין גנח ויליל משום דלמא תרווייהו תרועה א"כ חדא תרועה היא אלא שנתקלקלה ולא
הוי הפסק מידי דהוה אפעמים שהתוקע מתחיל לתקוע ואין הקול עולה לו יפה ופוסק
וחוזר ומתחיל לתקוע או להריע ולא מפסל מה שתקע כבר בשביל שהפסיק בקול קצר
שהשמיע בשופר דלא מקרי הפסקה כיון שאינו קול אחר שאינו מעין התקיעה ולא דמי
להא דתקין ר' אבהו דאמרינן דשברים או תרועה הוי הפסק דהתם אם תרועה גנח הוי
יליל קול אחר לגמרי, ואם הוא יליל הוי גנח קול אחר לגמרי אבל הכא שניהם קול אחד של
תרועה, ואם עשה ד' או ה' שברים זה אחר זה בלי הפסק אין בכך כלום, שהרי לכתחלה
יכול לעשות מהם כמו שירצה.
אבל אם עשה ב' תרועות זו אחר זו או שתקע אחר התרועה תקיעה במתעסק שלא לשם
תקיעה והפסיק בה בין תרועה לתקיעה או לאחר שתקע שלושה שברים שתק והפסיק
ואח"כ תקע שברים אחרים.
יש אומרים דלא הוי הפסק אלא כשמפסיק בתרועה בין שברים לתקיעה או שמפסיק
בשברים בין תקיעה לתרועה, אבל כי האי שתקע שתי תרועות זו אחר זו או שתקע
באמצע תקיעה כמתעסק לא הוי הפסק לחזור לראש אלא גומר ויוצא ולא נתקלקל הסדר.
והרמב“ן כתב דבכולהו הוי הפסק והביא התוספתא תקע והריע וחזר והריע וחזר ותקע
אין בידו אלא אחת פירוש תקיעה האחרונה אבל הראשונה הפסיד בשביל התרועה
שהפסיק באמצע.
459 http://www.daat.ac.il/he-il/toshba * דעת אתר * מעוצבת מהדורה * חיים אורח טור
459
ומזו התוספתא אין קושיא לדברי אדוני אבי הרא"ש ז"ל שכתב שאפילו אם גמר התרועה
בטעות לא הוי הפסק שהוא לא אמר כן אלא בתש"ת שהתרועה של הטעות היא מעין
התרועה שיש לו לתקוע אבל בתשר"ת שגמר התרועה מה שמריע אח"כ הוי הפסק.
ואם תקע ב' תשר"ת או תש"ת או תר"ת כהוגן וטעה בשלישית יש אומרים שצריך לחזור
כל הסימן מראש שלוש פעמים.
והרמב“ן כתב שאין צריך לחזור אלא לאחרון שטעה בו.