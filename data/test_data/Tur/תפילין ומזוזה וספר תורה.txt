סימן כה
ואחר שנתעטף בציצית יניח תפילין מיד, כדי שיהו מצויין לו בשעת ק"ש ותפלה, דאמר
רבי יוחנן הרוצה לקבל עליו עול מלכות שמים שלימה, יפנה ויטול ידיו ויניח תפילין ויקרא
ק"ש ויתפלל.
ואמר עולא כל הקורא ק"ש בלא תפילין, כאילו מעיד עדות שקר בעצמו. רבי חייא בר אבא
א"ר יוחנן כאילו הקריב עולה בלא מנחה, זבח בלא נסכים אבל אם נפנה ונטל ידיו והניח
תפילין וקרא ק"ש והתפלל, כאלו בנה מזבח והקריב עליו כל הקרבנות, שנאמר ארחץ
בנקיון כפי ואסובבה את מזבחך ה'.
וראיתי לא"א ז"ל שהיה מדקדק להניחם כשהיה מסדר הברכות, והיה מסדרם זה אחר
זה עד עוטר ישראל בתפארה, ואז היה מניחם, ומברך עוטר ישראל בתפארה. לפי
שהתפילין נקראין פאר, שנאמר פארך חבוש עליך. ונקראים תפילין, לשון פלילה שהן אות
ועדות לכל רואינו, שהשכינה שורה עלינו, דכתיב וראו כל עמי הארץ כי שם ה' נקרא עליך
ודרשינן אלו תפילין שבראש.
ויכוין בהנחתן שצונו המקום להניח ארבע פרשיות אלו, שיש בהן יחוד שמו ויציאת מצרים
על הזרוע כנגד הלב ועל הראש כנגד המוח, כדי שנזכור יציאת מצרים על ידי נסים
ונפלאות שעשה עמנו שהם מורים על יחודו שהוא יחיד בעולמו, ואשר לו הכח והממשלה
בעליונים ובתחתונים לעשות בהם כרצונו.
ויניח של יד תחלה, ויברך אקב"ו להניח תפילין, ואח"כ של ראש, ויברך אקב"ו על מצות
תפילין. אע"פ שרב אלפס פסק שאין לברך על שתיהן אלא ברכה אחת, שהיא להניח,
אלא אם כן יפסיק ביניהן בדיבור שאז מברך על של ראש על מצות תפילין, וכן כתב רש"י
והרבה מהמחברים.
וא"א ז"ל הסכים שיש לברך שתי ברכות, אף בלא הפסק. ואם הפסיק בדבור חוזר
ומברך על של ראש להניח וגם על מצות תפילין, ומברך עליהן משעה שמתחיל להניחם
עד שעה שמהדקן בראשו ובזרועו, ולא יפסיק ביניהם לדבר אפילו לענות אמן יהא שמיה
רבא מברך, וקדושה. ואם דיבר עבירה היא בידו, וצריך לחזור ולברך כדפרישית.
וראיתי לא"א ז"ל, שמיד אחר שקשר של יד על הזרוע, היה מניח של ראש קודם שהיה
כורך הרצועה סביב זרועו, שהיה אומר כיון שברכה שניה חוזרת גם על של יד ומטעם זה
אין להפסיק ביניהם, יש למעט ההפסק בכל מה שיוכל. והכריכה סביב הזרוע אינה מן
המצוה, הלכך טוב לאחר אותה עד לאחר שיניח ש"ר.
30 http://www.daat.ac.il/he-il/toshba * דעת אתר * מעוצבת מהדורה * חיים אורח טור
30
וכל שעה שמניחם ביום מברך, ואפילו נשמטו ממקומם וממשמש בהם להחזירם למקומם
צריך לברך.
סימן כו
ואם אין לו אלא אחת, בין של ראש בין של יד, מניחה ומברך עליה שכל אחת מצוה בפני
עצמה היא. ומברך על של יד כשהיא לבדה אחת ועל של ראש כשהיא לבדה שתים ואפילו
אם יש לו שתיהם ויש לו שום אונס שאינו יכול להניח שתיהם כגון שצריך לצאת לדרך
ואינו יכול להתעכב יכול להניח אחת מהן שאינן מעכבות זו את זו.
סימן כז
מקום הנחתן של יד בזרוע שמאל בגובה הבשר שבפרק שבין הקנה לכתף. ויטה אותה
מעט לצד ימין בענין שכשיכוף זרועו למטה יהיו כנגד לבו, ולא יהא דבר חוצץ ביניהם
לבשרו ואטר יד ימינו מניח בשמאלו שהוא ימין של כל אדם.
ופירש הרב ר' יחיאל מפרי"ז, דוקא כשעושה כל מלאכתו בשמאלו. אבל אם הוא כותב
בימינו, אע"פ ששאר מלאכתו בשמאלו, דינו כשאר כל אדם. ושולט בב' ידיו מניח בשמאל
כל אדם.
והרצועה יכרוך אותה סביב זרועו עד שיגיע לאצבע האמצעי, וכורכה סביבו שלש פעמים.
ומקום תפילין של ראש מהתחלת עיקרי השער במצחו עד סוף המקום שמוחו של תינוק
רופס, והוא כל גובה הראש. וצריך שיהא הקשר מאחורי הראש למעלה בעורף ולא למטה
בצואר, ושיהא מול עורף ממש מכוון באמצע הראש, ולא שיטה לצד הפנים לכאן או לכאן,
וצריך שיהא נויו, שהוא המקום שנראה כעין דל"ת, לצד חוץ ולא לצד הראש. וגם הרצועות
שסובבות סביב ראשו, צריך ליזהר שלא יתהפכו כדי שיהא נוייהן לבר, דהיינו הלבן כלפי
השער שהוא חלק יותר, וצבוע שחור ניכר מבחוץ. וישלשל הרצועות שיהו תלויין לפניו
ויגיעו של ימין עד הטיבור, ושל שמאל עד החזה.
ויש אומרים של צד ימין עד המילה ושל שמאל עד הטבור. ושיעור רחבן כאורך שעורה,
ואם פיחת או הוסיף אינו מעכב.
סימן כח
וימשמש בהן כל שעה. וימשמש בשל יד תחלה ואחר כך בשל ראש, וכשיסירן יסיר של
ראש תחלה ויניחם בתיקן, ואח"כ יחלוץ של יד ויניחן עליהם, בענין שכשיבא להניחן
שימצא של יד תחלה ויניחן.
31 http://www.daat.ac.il/he-il/toshba * דעת אתר * מעוצבת מהדורה * חיים אורח טור
31
סימן כט
ולא יברך אקב"ו לשמור חוקיו כשמסירן, שאין הלכה כבני מערבא שהיו מברכין לשמור
חוקיו בשעת הסרתן, מפני שסוברין לילה לאו זמן תפילין הוא, ודורשים אותו מושמרת את
החוקה הזאת למועדה מימים ימימה, שדורשין ימים ולא לילות.
ואנן קי"ל לילה זמן תפילין הוא, הלכך אין לברך אפילו כשיסירם בלילה, ואפילו בע"ש בין
השמשות שצריך להסירם, אין לברך. שמה שצריך אז להסירם, לא מושמרת אנו לומדים
אותו, אלא משום דכתיב בהן והיה לאות על ידך, ושבת וי"ט אין צריכין אות. הלכך אין
לברך כלל.
וראיתי כתוב על שם רב האי גאון הרשות בידו: אם ירצה לברך מברך.
ואני תמה דודאי כיון שאינו חייב לברך, אם יברך הוי ברכה לבטלה.
סימן ל
זמן הנחתן בבקר משיראה חבירו הרגיל עמו קצת ברחוק ארבע אמות ויכירנו אע"ג
דקיימא לן לילה זמן תפילין הוא, אלא שאין מורין כן היינו לענין שאם היו בראשו וחשכה
שאין צריך לחלצן אבל לכתחלה אין להניחן קודם הזמן הזה. ואם צריך לילך לדרך יכול
להניחן קודם זמנן בלא ברכה, ולכשיגיע זמנן ימשמש בהן ויברך.
וה"ר פרץ כתב כיון דקיימא לן דלילה זמן תפילין הוא אלא שאין להניחן בלילה משום
גזרה שמא ישן בהן.
מי שרוצה לצאת לדרך יכול להניחן קודם זמנן ולברך עליהן מיד וא"א ז"ל לא כתב כן היה
בא בדרך ותפילין בראשו ושקעה עליו חמה יניח ידו עליהן עד שיגיע לביתו ואם יש בית
קרוב לחומה שמשתמרין שם, חולצן ומניחן שם היה יושב בבה"מ ותפילין בראשו וקדש
עליו היום מניח ידו עליהן עד שמגיע לביתו.
סימן לא
שבת ויו"ט לאו זמן תפילין הן, וחולו של מועד יש מסתפקין בו אם הוא זמן תפילין ומניחין
אותן בלא ברכה וא"א ז"ל היה מניחן ומברך עליהם.
סימן לב
מצות תפילין שיכתוב ארבע פרשיות, שהן.
קדש לי כל בכור עד למועדה מימים ימימה.
והיה כי יביאך עד כי בחוזק יד הוציאנו ה' ממצרים.
ופרשת שמע עד ובשעריך.
32 http://www.daat.ac.il/he-il/toshba * דעת אתר * מעוצבת מהדורה * חיים אורח טור
32
ופרשת והיה אם שמוע עד על הארץ.
כל אחת ואחת בקלף לבדה ויכתבם בכתב מיושר ובדיו בכתיבה תמה שיהא כל אות ואות
מוקף גויל ומתוייג כראוי ולא יחסר אפילו קוצו של יו"ד.
וצריך שיכתוב בימינו אף אם הוא שולט בשתי ידיו ואם הוא אטר יד שמאל דידיה הוא ימין
ואין צריך לשרטט בכל שיטה ושיטה ואם ירצה לשרטט הרשות בידו. ומי שאינו יודע
ליישר השיטה בלא שרטוט טוב הוא שישרטט ליישר הכתב. ויכתוב על הקלף שהוא
מעובד לשם תפילין לצד הבשר. כתב שלא על הקלף, או שלא היה מעובד לשמו, או
שכתב במקום שער – פסול.
ואם עיבדו כותי - כתב הרמב“ם שהוא פסול,אפילו אמר לו ישראל לעבד לשמו.
א"א ז"ל הכשירו אם ישראל עומד ע"ג ואמר לו עבד לשם תפילין.
ויהיה הקלף מעור בהמה חיה ועוף טהורים,אפילו מנבלה וטרפה שלהן. אבל לא מעור
בהמה חיה ועוף הטמאים, ולא מדג אפילו הוא טהור.
ויהיה שלם שלא יהיה בו נקב שאין הדיו עובר עליו. ואם לאחר שנכתב ניקב בתוך האות
כשר. י"א אפילו ניקב כל תוכו.
בירושלמי משמע שצריך גם בפנים מוקף גויל, הלכך אם ניקב כל תוכו פסול. ניקב ברגל
הפנימי של ה"א, ואפילו לא נשאר ממנו אלא כל שהוא, כשר. ניקב הרגל הימיני אם נשאר
ממנו מלא אות קטנה כשר, וא"ל פסול.
ואם נפסק אחד מהאותיות, אם תינוק דלא חכים ולא טפש יודע לקרותו כשר, ואם לאו
פסול.
כתוב בסמ"ק שאם נפלה טיפת דיו קודם שנגמר האות, ולא היתה האות ניכרת, ואח"כ
נטל הדיו. או שלא היתה מוקפת גויל מתחילתה, פסול. דהוי כמו חק תוכות. אבל אם כבר
היתה עשויה כתקונה, ונפל בה דיו, יכול ליטלו.
וא"א ז"ל פסל גם בזה, וכן כתב בסה"ת.
וכתב עוד שאם עשה רי"ש כעין דל"ת, שאינו יכול לגרוד ולתקנו, דהוי כמו חק תוכות.
וכיוצא בזה כתב אדוני אבי הרא“ש ז"ל: מ"ם פתוחה שנדבק פתיחתה ונסתמה, שאין
מועיל לגרוד הדבק ולפותחה. ובגרידת דבק אות לאות כתב שמותר.
ובהתחלת הכתיבה יאמר אני כותב לשם קדושת תפילין ואין די במה שיחשב בלבו כך
ומלבד זה צריך לכתוב כל האזכרות לשם קדושת השם.
וצריך לדקדק בחסרו' ויתרות שאם חיסר או יתר אות אחת מהן פסולין ונמצאו המניחים
אותם מברכים בכל יום ברכה לבטלה וגם שרויים בכל יום בלא מצות תפילין ונמצא עונש
הסופר מרובה לכן צריך להיות מאד ירא שמים וחרד לדברי השם יתברך המתעסק
בכתיבת תפילין ובתקונם.
33 http://www.daat.ac.il/he-il/toshba * דעת אתר * מעוצבת מהדורה * חיים אורח טור
33
וכל פרשה ופרשה אחר שיכתבנה יקראנה היטב בכוונה ודקדוק פעמים ושלש ויחזור
ויקראנה קודם שיתננה לתוך ביתה. ואם יתר אות אחת יש לה תקנה שיגרוד אותה אבל
חסר אין לה תקנה שאין מגיהין בתפילין שא"כ היו כתובים שלא כסדרן ואמרו במכילתין
כתבן שלא כסדרן יגנזו.
וצריך לדקדק בתקון גוף האותיות שלא תהא שום אות נוגעת בחברתה ואם נוגעות יגרוד
ויפרידם זו מזו וצריך שיכתוב מפי הכתב ושיקרא כל תיבה ותיבה קודם שיכתבנה מיהו
מפני שהסופרים רגילים באלו הד' פרשיות והן שגורות בפיהם יכולין לכותבם בע"פ שלא
מן הכתב.
וכתב בסמ"ק שצריך להניח חלק למעלה וחלק למטה כמלא אטבא דספרי שהוא כחצי
צפורן. וא"א ז"ל כתב שאין צריך להניח חלק אלא למעלה כדי גגה של למ"ד, ולמטה
כשיעור אורך הכ"ף והנו"ן, ובתחילתן וסופן אין צריך להניח כלל.
ויעשה השורות שוות שלא תהא אחת נכנסת ואחת יוצאת. ולא יכתוב שלש אותיות חוץ
לשיטה ויעשה כל פרשיותיה פתוחות דהיינו שישאר בסוף השיטה חלק כדי ג' תיבות של
ג' אותיות או בתחילתו חוץ מפרשה אחרונה שיעשה סתומה ויעשה ד' בתים מעור אחד
מעור בהמה חיה ועוף טהורה אפילו מנבלה וטרפה שלהן והרמב"ם כתב שאין צריך עבוד
לשמן וא"א ז"ל כתב שצריך עיבוד לשמן וכן כתב רב כהן צדק.
וכתוב בספר התרומה שיכול לעשותן מקלף שגם הוא נקרא עור ומעור שליל אע"ג
דחשוב כבשר לענין טומאה.
ויהיו מרובעין ושחורין ואם עשאן מצבע אחר כשרים אלא שעיקר מצותן להיות שחורין
ויהיה החריץ ניכר בין בית לבית.
וכה יעשה: יקח דפוס של עץ שיהיה מרובע ריבוע גמור באלכסון ארכו כרחבו ואין שיעור
מפורש בתלמוד לאורך ורוחב ריבוע הבתים אלא שבשימושא רבא כתב שצריך שיהיה
ארבע הבתים אצבעיים על אצבעיים ולא נהגו כן אלא עושין אורך ורוחב הבתים בלא
שיעור גם גובהן וחוקק בדפוס שלשה חריצין עומקן כדי רוחב הפרשיות כדי שיגיע חריץ
שבין בית לבית למקום התפר ולוקח עור דק מבהמה או חיה טהורה ומרככו ומרטיבו
במים ונותנו על הדפוס ומכניסו בחריצין עד שיתייבש ויתקשר ובעודו לח יעשה כמין שי"ן
בולטת מקמטי העור אחת מימינו ואחת משמאלו של שמאלו שהוא ימין הקורא פירו'
העומד לנגדו יעשה לה ארבעה ראשים ושל ימינו יעשה לה שלש ראשים ואחר שיתייבש
ויתקשה העור יפה על הדפוס יוציא הדפוס וישארו כמין ארבעה בתים והשיני"ן ימשוך
למטה עד שיגיע חריץ השי"ן ותחתיתו עד מקום התפר והעור של הדפוס יניח ארוך מצד
אחד ויכפלנו על הבתים ויתפרנו עם העור הנשאר משלשה צדי הבתים עובר מכל צד והוא
הנקרא תיתורא ובאותו העור שהניח ארוך מצד אחד יעשה בו גם המעברתא כיצד
34 http://www.daat.ac.il/he-il/toshba * דעת אתר * מעוצבת מהדורה * חיים אורח טור
34
שיחתוך המעברתא משני צדדין שלא תהא רחבה כמו התיתורא כדי שיהא ניכר ריבוע של
התיתורא ובאותה מעברתא עוברת הרצועה ועל שם כך נקרא מעברתא שהרצועה עוברת
בה מצד זה לצד זה ויש שלוקחין עור עב וחזק וכופלין אותו לשנים וחותכין בכפל העליון
נקב מרובע כפי ריבוע הבתים ומכניסין בו הבתים והנשאר בעור הדק של הבתים מד'
רוחות פושטים אותו הנה והנה בין שני הכפלים של עור העב ותופרין אותו עמהם והוא
הנקרא תיתורא ומאותו עור העב עושין גם המעברתא וטוב לעשות כן כי מחמת שהוא עב
וחזק מתקיים בית מושב התפילין ותופרו וריבועו.
ובתפילין של יד יעשה דפוס אחד משל עץ ארכו כרוחב הפרשיות ולוקח עור דק מבהמה
או חיה טהורה מעובד לשמה ומרככו ומרטיבו במים ונותנו על הדפוס עד שיתייבש ואח"כ
מוציא הדפוס וישאר הבית עשוי ועושה תיתורא ומעברתא כדרך שעשה בשל ראש ויגלול
כל פרשה מסופה לתחלתה ויכרוך על כל פרשה שער של בהמה טהורה ויש כורכין על כל
פרשה קלף קטן קודם שנותנין אותה בבית, וכן נראה בשימושא רבא.
והרמב"ם פסל אם לא כרך עליה קלף או מטלית. ואינו נראה לא"א ז"ל לפוסלן בכך.
ויתן כל פרשה ופרשה בבית שלה שתהא זקופה בבית כדרך שמעמידין ס"ת בהיכל ואם
כתב כל הד' פרשיות בקלף אחד כשרים אפילו אין ריוח ביניהם ובלבד שיהא חוט או
משיחה בין כל בית ובית ובשל יד כותב ארבע הפרשיות שכתב בשל ראש בקלף אחד
וגולל אותן מסופן לתחילתן וכורך עליהן שער ונותן אותם בביתם ואם כתבן על ד' קלפין
והניחם בבית אחד יצא ואין צריך לדבקם ואם ציפה הבתים בזהב או שעשאם מעור
בהמה טמאה פסולה.
ואחר שהכניסם בבתים יכפול העור שהניח ארוך מצד אחד לעשות התיתורא והמעברתא
כדפרי' ואחר שעשה התיתורא מרובעת ארכה כרחבה יתפור אותו בגידי בהמה טהורה
בתפירה מרובעת ויעשה ג' תפירות בכל צד שיהיו בין הכל י"ב תפירות וחוט התפירה
יהיה סובב משתי רוחות ויעביר חוט התפירה בין כל בית ובית ואם נפסקה התפירה בג'
מקומות צריך לתפור פעם אחרת ואח"כ יכניס הרצועה תוך המעברתא ויעשה קשר של
תפילין שימדד הרצועות סביב ראשו ויעשנו שם בענין שישב על מקומו כאשר פירשתי
למעלה ויעשנו כמין דלי"ת וכן יעשה בשל יד יכפול העור לעשות התיתורא ומעברתא
ויעשנה מרובעת בתפירה ובאלכסונ' ומנין התפירות שלש לכל צד כמו בשל ראש ויעביר
הרצועה במעברתא ויעשה קשר שתהא הרצועה עוברת בו להדקה בזרועו ובסוף הרצועה
אצל הקשר יעשה קשר קטן כצורת יו"ד להשלים אותיות של שדי עם השי"ן שבבתים של
ראש והדלי"ת שבקשר ויש שחותכין בסוף הרצועה אצל הקשר כצורת יו"ד.
ונוהגין להעביר עור על הבית של יד לרוחב הזרוע ונוהגין כן לפי שתפילין של יד הן גבוהין
וקצרין ומשימין אותם תחת הבגדים ומתנדנדין תחת הבגדים ומתקלקלין לכך נהגו
להעביר רצועה עליהן לחזקן.
35 http://www.daat.ac.il/he-il/toshba * דעת אתר * מעוצבת מהדורה * חיים אורח טור
35
סימן לג
ואם נתקלקל העור של שתי בתים מבתי הראש זה אצל זה אם התפילין חדשים פסולין
ואם הם ישנים כשרים כל זמן שעור מושב הבתים קיים ואיזו הם חדשים כל זמן שאם היו
מושכין אותם בעור הרצועות הבית מתפשט ונפתח נקרא חדש אבל כל שאין נפתחים
כשמושכין בעורן נקראין ישנים נתקלקלו שנים זה שלא כנגד זה כגון ראשון ושלישי כשרים
אפילו הם חדשים נתקלקלו ג' בתים בכל ענין פסולין והרמב"ם כתב בכה"ג על ענין
התפירות נפסקו התפירות ב' זו בצד זו או ג' אפילו זו שלא כנגד זו בחדשות פסולות
בישנות כשרות כל זמן שהני טבלן קיימת פירוש עור של הבתים ועור הרצועות צריך
שיהיה מעור בהמה חיה ועוף הטהורים ומעובד לשמה ושיהיו שחורות מצד החוץ ומצד
הפנים איזה צבע שיהיה חוץ מאדום וכתוב בספר התרומות שצריך שישחירן ישראל לשם
תפילין ואין להשחירן על ידי א"י.
וכתב הרמב“ם ז"ל שאם לא יעשה הבתים שחורים יעשה הרצועה מצבע הבתים אם
נפסקה הרצועה מה שמקיף ממנה הראש או הזרוע אין להם תקנה לא בקשירה ולא
בתפירה אבל התלוי ממנה ומה שקושר סביב הזרוע אין הקשירה פוסל בה.
סימן לד
סדר הנחתן בבתים לרש“י קדש משמאלו של המניח בבית החיצון ואחריו והיה כי יביאך
בבית השני ובבית השלישי שמע ובבית הרביעי שהוא בית החיצון לימינו והיה אם שמוע
ולרבנו תם הוא הסדר קדש משמאלו ואחריו בבית השני והיה כי יביאך ובג' והיה אם
שמוע וברביעי שהוא החיצון שמע סי' לדבר הויות להדדי ושני השיני"ן דהיינו קדש שמע
לצד חוץ אצל השיני"ן שבבתים וכן הוא הסדר בשל יד למר כדאית ליה ולמר כדאית ליה
ומיהו גם לרבנו תם צריך לכותבן כסדר שהן כתובים בתורה שהוא קדש והיה כי יביאך
שמע והיה אם שמוע דתניא כתבן שלא כסדרן יגנזו פירוש שלא כסדר הכתובים בתורה
לפיכך של יד שהן בקלף אחד יכתוב קדש והיה כי יביאך ויניח חלק פרשת והיה אם שמוע
ויכתוב שמע ואח"כ יכתוב והיה אם שמוע דסדר הנחתן בבתים של יד ושל ראש שוין.
ובדבר זה נפל מחלוקת בין הגאונים יש מהם סוברים כדברי רש"י ויש מהם כדברי רבנו
תם.
וכתב א"א ז"ל לפי שנחלקו בו גאוני עולם ותפילין של אלו פסולין לאלו דתניא החליף
פרשיותיה פירוש שנתן של בית זה בזה פסולין ואמרו חכמים מקום יש בראש להניח בו
שני תפילין וכן בזרוע, לכן ירא שמים יצא ידי שניהם ויעשה ב' זוגות תפילין ויניח שניהם
ויכוין בהנחתן באותן שעשויין כתקונן אליבא דהלכתא בהם אני יוצא ידי חובתי והאחרים
הרי הן כרצועות בעלמא ואין כאן משום בל תוסיף, דלא מיקרי בל תוסיף אלא כשעושה ה'
36 http://www.daat.ac.il/he-il/toshba * דעת אתר * מעוצבת מהדורה * חיים אורח טור
36
בתים. ולא יניח ב' הזוגות בכיס א' שהאחד מהם הוא חול ואסור לתתם בכיס של תפילין
אלא יעשה שני כיסין וסימן לכל כיס שלא יתן של זה בזה.
וכן היה נוהג א"א ז"ל ורבו רבינו מאיר ז"ל.
סימן לה
נהגו במנין השיטין על פי הקבלה לכתוב בשל יד שבע שיטין בכל פרשה ופרשה ובשל
ראש ד' שיטין ואם שינה לא פסל.
ואלו הן ראשי שיטין:
בשל יד וידבר את היום יוצאים לתת חג ההוא תורת.
בשנייה והיה רחם בשה לאמר כי הקשה בהמה לאות.
שלישית שמע את והיו לבבך ובלכתך ידך מזוזת.
רביעית והיה ובכל נפשכם ואכלת ה' בכם אשר ה' בין עיניכם ביתך ובשעריך.
ואלו הן ראשי שיטין של ראש:
וידבר מזה הזאת יד.
שניה והיה וכל פטר חמור ה' ממצרים מבית כל פטר רחם הזכרים.
שלישית שמע נפשך לבבך על.
רביעית והיה עשב לא תתן על בניכם.
סימן לו
אלו האותיות שצריך לדקדק בכתיבתן שבקל אדם טועה בהם האל"ף צריך ליזהר בנקודה
שעליה שהיא כעין יו"ד שתגע בה וכן כל האותיות צריכות להיות גולם אחד לכך צריכות
כולן ליגע כגון הנקודה בשי"ן ובעי"ן ומה שאחורי הצד"י ובאחת שאינה נוגעת פסולין חוץ
מרגל הה"א והקו"ף שאותן לבד אין להם ליגע ואם נוגעות פסולין. בי"ת צריך ליזהר בתג
שלאחוריה לרבעה שלא תהא נראית ככ"ף וצריך שיהא לה בראשה מצד שמאל תג קטן.
דל"ת צריך ליזהר בתג של אחוריה לרבעה שלא תהא נראית כרי"ש. ה"א יש לה תג קטן
למעלה מצד שמאל כדאיתא בפרק הקומץ מ"ט אית לה"א תגא ופירש רש“י יש לה תג
קטן בסוף גגה למעלה ורבנו תם פירש דמיירי בעוקץ של אחוריה לרבעה שלא תהא
עגולה מאחוריה וטוב לעשות כדברי שניהם. חי"ת איתא בפרק הקומץ חזינא לספרי דוקני
דחטרי לגגה דחי"ת ופירש רש“י כמין חוטרא של צד שמאל יש לה למעלה כמין מקל כזה
ורבנו תם פירש יש לה להיות גובה באמצע גגה כזה מלשון חטוטרות ויזהר שלא יאריך
רגל היו"ד שלא תהא נראית כוי"ו ולא יקצר רגל הוי"ו שלא תהא נראית כיו"ד וכן רגל
הזיי"ן לא יאריך שלא תהא נראית כנו"ן פשוטה ולא יקצר רגל הנו"ן שלא תהא נראית
37 http://www.daat.ac.il/he-il/toshba * דעת אתר * מעוצבת מהדורה * חיים אורח טור
37
כזיי"ן ורבנו תם פירש שהיו"ד צריך שיהיה ראש שמאלי כפוף למטה כזה כדאיתא בפרק
הקומץ מפני מה ראשה של יו"ד כפוף ואיתא בפסיקתא העה"ב נברא ביו"ד מה יו"ד יש
לה נקודה אחת למטה רמז למתים שיורדין לגיהנם ואחת למעלה רמז שעתידין לעלות
ולפ"ז יש ליו"ד תג למעלה וגם כפוף למטה. הטי"ת היה אומר רבנו תם שצריך שיהא
ראש ימין שלה כפוף למטה כזה ט והכ"ף יזהר לעגלה מאחוריה שלא תהא נראית כבי"ת
והסמ"ך צריך לעגלה מג' רוחותיה שלא תהא נראית כמ"ם סתומה ובכל אות שיש בה
ספק מייתינן ינוקא דלא חכים ולא טפש אם יכול לקרותה כשר. ואלו הן האותיות שצריך
לתייגם אמר רבא כל אלפא ביתא דאתואתא דתגי אתה מוצא בתפילין ואלו הן חץ וס שי
למעת בפ' קדש בפ"ר הז"ם אך דקח כה טט בפרש' והיה כי יביאך שעטנז גץ בפרשת
שמע והיה אם שמוע וזהו פירושו חץ חי"ת של חמץ חד תאגא צדי ה' תגי וס דהיבוסי ג' ג'
תאגי שי"ן דאשר ב' תאגי ב' דיביאך פר דפטר ג' ג' תאגי הז"ם דהזכרים ג' ג' תאגי אך
דישאלך ד' ד' תגי ד' דיד ק' דהקשה ח' דלשלחנו כה דידכה ג' ג' תאגי טט דלטוטפות ה'
ה' תאגי שעטנז גץ שע דשמע טט דלטוטפות נ' דנפשך ז"ז דמזוזות ג' דדגנך צ' דהארץ ג'
ג' תאגי ולא היה לו להזכיר שעטנז גץ בכלל תגין האחרים דכל הנך הם תגין גדולים אבל
שעטנ"ז ג"ץ הם תגין קטנים ובכ"מ שהן אלו צריכין תגין קטנים. ובשמושא רבא פסל אם
חיסר אחת מאלו התגין.
וא"א ז"ל כתב בגמ' דידן לא הוזכרו אלו התגין ולא מסתבר כלל לפסול בחסרון אלו
התגין.
והרמב"ם לא כתבם בחיבורו אך כתב אחרים וזה לשונו: צריך ליזהר בתגין של אותיות
והן כמו זיינין על האותיות כמו שהן כתובות בס"ת ואלו הן אותיות המתוייגו' שבד' פרשיות
הללו פרשה ראשונה יש בה אות אחת שהיא מ"ם סתומה של מימים ועליה ג' זיינין פרשה
שנייה יש בה ה' אותיות וכולן ההי"ן ועל כל א' ד' זיינין ה' של ונתנה וה' ראשונה ואחרונה
של הקשה וה"י של ויהרוג וה"י של ידכה פרש' שלישית יש בה חמש אותיות ואלו הן ק'
של ובקומך יש עליה ג' זיינין וק' של וקשרתם יש עליה ג' זיינין וטט"פ של טטפת כל אות
ואות משלשתן ד' זיינין פרש' רביעית יש בה ה' אותיות ואלו הן פ"א של ואספת יש עליה
ג' זיינין ת' של ואספת יש עליה זיין א' טט"פ של טטפת על כל א' משלשתן ד' זיינין כל
אותיות המתוייגות י"ו ואם לא עשה התגין או הוסיף וגרע בהן לא פסל עכ"ל הילכך טוב
שיעשה כולם כי אין פסול בשנוי ולא בתוספת ובגרעון.
ואלו הן חסרות ויתרות שכתב הרמב"ם פרשה ראשונה קדש לי כל בכור מלא זכור מלא
בחזק חסר הוציא מלא יצאים חסר וי"ו יביאך מלא והאמרי חסר והיבוסי מלא לאבתיך
חסר וי"ו העבדה חסר מצת חסר השביעי מלא מצות מלא שאר חסר גבלך חסר בעבור
מלא לאות מלא לזכרון מלא עיניך מלא הוצאך חסר יו"ד תורת מלא חקה חסר למועדה
מלא פרשה שנייה והיה כי יבאך חסר ולאבתיך חסר וי"ו חמר חסר בכור מלא בחזק חסר
38 http://www.daat.ac.il/he-il/toshba * דעת אתר * מעוצבת מהדורה * חיים אורח טור
38
הוציאנו מלא וי"ו יו"ד ויהרג חסר בכור מלא מבכר חסר ועד בכור מלא זבח חסר וכל בכור
מלא לאות מלא ידכה כתיב בה' ולטוטפת חסר וי"ו אחרונה עיניך מלא בחזק חסר הוציאנו
מלא וי"ו יו"ד. פרשה שלישית שמע עין של שמע גדולה דלית של אחד גדולה מאדך חסר
לבניך מלא בביתך חסר יו"ד שנייה ובקומך מלא וי"ו לאות מלא ידך חסר לטטפת חסר
שני ווי"ן עיניך מלא מזזות חסר וי"ו ראשונה ביתך חסר יו"ד שניה ובשעריך מלא. פרשה
ד' והיה אם שמע חסר מצותי בוי"ו א' יורה מלא ומלקוש מלא ותירשך חסר וי"ו
והשתחויתם מלא יבולה מלא הטבה חסר נתן חסר אתם חסר לאות מלא לטוטפת חסר
וי"ו אחרונה עיניכם מלא אתם חסר בביתך חסר יו"ד שניי' ובקומך מלא וי"ו מזוזות מלא
ביתך חסר יוד שניי' ובשעריך מלא לאבתיכם חסר וי"ו ובלטטפת הג' נחלק עליו רבנו תם
ואומר שגם הוא חסר שני ווין.
סימן לז
גדולה מצות תפילין שכל המניחן מאריך ימים, שנאמר ה' עליהם יחיו,.
ואמר רבא כל המניח תפילין ומתעטף בציצית וקורא ק"ש ומתפלל, מובטח לו שהוא
בן העה"ב. ואמר אביי, מערב אני בו שאין אש של גיהנם שולט בו. רב פפא אמר,
מערב אני בו שכל עונותיו נמחלין.
וכל מי שאינו מניחן הוא בכלל פושעי ישראל בגופן. לכך צריך כל אדם להיות זריז בהן.
מצותן להיותן עליו כל היום אבל מפני שצריכין גוף נקי שלא יפיח בהם, וצריך שלא יסיח
דעתו מהן בעודן עליו, ואין כל אדם יכול ליזהר בהן, על כן נהגו שלא להניחם כל היום.
ומכל מקום צריך כל אדם ליזהר בהן להניחן בשעת ק"ש ותפלה.
קטן היודע לשמור תפילין אביו חייב לקנות לו תפילין לחנכו.
סימן לח
חולה מעים ונשים ועבדים פטורין אבל ביום ראשון פטור מכאן ואילך חייב אפילו באו פנים
חדשות. ט' באב חייב בהן.
חתן ושושביניו וכל בני חופה פטורין מתפלה ותפילין וחייבין בק"ש, וכותבי ספרים תפילין
ומזוזות הם ותגריהם ותגרי תגריהם וכל העוסקין במלאכת שמים פטורין מק"ש ומתפלה
ומתפילין ומכל המצות.
כתב הרמב“ם המצטער שאין דעתו נכונה פטור מהם שאין יכול לכוין דעתו שלא יסיח
מהם.
גרסינן במכילתא: לזכרון בין עיניך מכאן אמרו המניח תפילין כקורא בתורה והקורא
בתורה פטור מן התפילין.
39 http://www.daat.ac.il/he-il/toshba * דעת אתר * מעוצבת מהדורה * חיים אורח טור
39
וכתב רב שמואל בר חפני ליתא להך ברייתא, דהא רבנן קשישי דתורתן אומנתן מניחין
תפילין ומברכין עליהן. ואי לאו דחובה הוא, לא הוו מברכין עליהן.
ובעל העיטור כתב: ומסתברא לן דהקורא בתורה קאמר ולא בתלמוד ואינהו בגמרא
עסקי ע"כ.
ואין נראה לי לחלק דהא לענין ברכות התורה קאמר בפ"ק דברכות (יד) דאית להו חד
דינא.
אמר רבא אסור למיחלץ תפילין קמיה רביה דכתיב וירם יד במלך, ואמר רבי יוחנן שחלץ
תפילין לפניו. ומאי תקנתיה לכרוך רביה ברישא, והדר כרכי תלמידים.
אמר רבא לא כשר לאנוחי תפילין אלא למאן דקרי תורה נביאים וכתובים. תורה במאי
בספר בראשית פסוק אחד בנביאים במאי בספר שמואל פסוק אחד בכתובים במאי בספר
תהלים פסוק אחד, בתלמוד תמניא. מתיבי מנא לן? דתנן שמואל הקטן אומר, בן עשר
שנים למקרא בן י"ג למצות. אמר אביי והוא דידע לתרגומי בכולהו.
היה צריך לתפילין ומזוזה ואין ידו משגת לקנות שניהן, תפילין קודמין.
סימן לט
תפילין שכתבן עבד או אשה או קטן עו"ג וישראל מומר פסולין. וכל הפסול לכתבן פסול
בכל תיקון עשייתן.
כתבן אפיקורס ישרפו. נמצאו ביד אפיקורס, ואין ידוע אם כתבן או לאו, יגנזו. ביד עו"ג
כשרים. ואין לוקחין אותן מן האומות, ולא שאר ספרים ביותר מכדי דמיהם, ואין נקחין
אלא מן המומחה שבקי בחסרות ויתרות. ואם לקחן ממי שאינו מומחה שתים או ג' כרכים
בודק מהן תפילין אחת של יד או של ראש בכרך ראשון, וכן בב' וכן בג' וכן בד' וכן בכולם.
ואם מצאן כשרים כולם הוחזקו. ותפילין שהוחזקו בכשרות אין צריכין בדיקה לעולם.
ובשאלתות מצריך להו בדיקה פעמים בשבוע, ולא נהגו כן.
כתב רב עמרם אפילו לד' או לה' שנים אינן צריכין בדיקה, שהאויר שולט בהם ואין
מתעפשות. אבל אם אין מניחן אלא לפרקים צריכין בדיקה.
סימן מ
אסור לתלות תפילין בין ברצועה בין בבתים אבל מותר לתלותן בכיסן. בית שיש בו תפילין
אסור לשמש בו מטתו עד שיוציאם או שיניחם בכלי תוך כלי והוא שאין השני מיוחד להם
שאם הוא מיוחד אפילו מאה חשובין כאחד ואפילו נתנן כלי בתוך כלי אסור להניחן תחת
מרגלותיו אבל תחת מראשותיו בין כר לכסת מותר אפילו אם אשתו עמו. שכח ושמש
40 http://www.daat.ac.il/he-il/toshba * דעת אתר * מעוצבת מהדורה * חיים אורח טור
40
מטתו בתפילין לא יאחז לא ברצועה ולא בבתים עד שיטול ידיו ויטלם. ישן בהן וראה קרי
אוחז ברצועה ומסיר אותן אבל לא בבתים. הנכנס לסעודת קבע חולצן ומניחן על השולחן
עד זמן ברכה וחוזר ומניחן.
סימן מא
הנושא משוי של ארבע קבין בראשו, ותפילין בראשו, אם נדחקות מפני המשאוי אסור ואם
לאו מותר. המוציא זבל בראשו אסור לו להניח תפילין בראשו שכח שהיו בראשו אפילו
אם ירצה לסלקן לצדדין אינו רשאי אלא יקשרם בזרועו במקום תפילין אפילו מטפחת של
תפילין אסור להניח בראשו כשיש לו תפילין בראשו אבל דבר שדרכו ליתן בראשו כגון
מצנפת או כובע מותר.
סימן מב
אסור לשנות תפילין של ראש לעשותן של יד ואפילו ליקח רצועה מהם וליתן בשל יד אסור
אבל משל יד לשל ראש מותר לשנות ואם היו חדשים שלא הניחן עדיין מותר לשנות אפילו
משל ראש לשל יד סודר דאזמניה למיצר ביה תפילין וצר ביה תפילין אסור למיצר ביה זוזי
אזמניה ולא צר ביה או צר ביה ולא אזמניה שרי למיצר ביה זוזי.
סימן מג
אסור ליכנס לבית הכסא קבוע להשתין בתפילין שבראשו גזירה שמא יעשה בהן צרכיו
ובבה"כ עראי מותר להשתין בהן כשהן בראשו אבל אם אוחזן בידו אסור להשתין בהן
מעומד אפילו אם תפש אותם בבגדו מפני שצריך לשפשף בידו ניצוצות שברגליו אלא
חולצן ברחוק ד' אמות ונותנן לחבירו ואם רוצה ליכנס לבה"כ קבוע לעשות צרכיו חולצן
ברחוק ד' אמות וגוללן כמו ס"ת ואוחזן בימינו ובבגדו כנגד לבו ויזהר שלא תהא רצועה
יוצאה מתחת ידו טפח וכשיוצא מרחיק ד' אמות ומניחן ובלילה או סמוך לחשכה שאין
שהות להניחן עוד אחר שיצא עושה להם כיס טפח ומניחן בתוכו ואם אין הכלי מיוחד להם
די בפחות מטפח וכל זה מיירי בבה"כ שבשדה אבל שבבית לא יכניסם כלל ואם שכחם
בראשו ועשה בהן צרכיו מניח ידו עליהן עד שיגמור עמוד הראשון ויוצא וחולצן וחוזר
ונכנס.
סימן מד
אסור לישן בהם אפילו שינת עראי כשאוחזן בידו אבל כשהן בראשו פורס עליהם סודר
וישן בהם שינת עראי ולא חשיב היסח הדעת אלא כשהוא עומד בשחוק ובקלות ראש
41 http://www.daat.ac.il/he-il/toshba * דעת אתר * מעוצבת מהדורה * חיים אורח טור
41
והרמב"ם ז"ל כתב דאפילו שינת קבע כשהם בידו מותר ואדוני אבי הרא“ש ז"ל לא
כתב כן.
סימן מה
אסור ליכנס בהן לבה"ק או לתוך ארבע אמות של מת כשהן בראשו בבית המרחץ בבית
החיצון יכול להניחם לכתחילה ובבית האמצעי אין יכול להניחם לכתחלה אבל אם היו
בראשו אין צריך לחלצן ובבית הפנימי אפילו היו בראשו צריך לחלצן.




סימן רפה
מצות עשה לכתוב פרשת שמע והיה אם שמוע ולקובען על מזוזות הפתח דכתיב וכתבתם
על מזוזות ביתך ובשעריך וצריך ליזהר מאד בה כמו שאחז"ל כל מי שיש לו תפילין
בראשו ובזרועו וציצית בבגדו ומזוזה בפתחו מוחזק הוא שלא יחטא מפני שיש במזוזה
יחודו של הקב"ה ותמיד בבואו ובצאתו יזכור יחודו של הקב"ה ויתן יראתו על פניו לבלתי
יחטא וכל הזהיר בה יאריכו ימיו וימי בניו, דכתיב: למען ירבו ימיכם וימי בניכם ואם אינו
זהיר בה יתקצרו דמכלל הן אתה שומע לאו וכן דרשו חכמים בעון מזוזה בניו ובנותיו
מתים קטנים, דכתיב: דם נפשות אביונים נקיים וסמיך ליה לא במחתרת מצאתים. וגדולה
מזה שהבית נשמר על ידה כמו שדרשו בפסוק ה' שומרך וגומר מלך ב"ו מבפנים ועבדיו
שומרין אותו מבחוץ ואתם ישנין על מטתכם והקב"ה שומר אתכם מבחוץ וע"כ נתינתה
בטפח החיצון שיהא כל הבית לפנים הימנה ובשמירתה ומכל מקום לא יהא כוונת
המקיימה אלא לקיים מצות הבורא יתעלה שצונו עליה.
סימן רפו
ואלו הן המקומות שחייבים במזוזה אחד שערי בתים ושערי חצרות מדינות ועיירות ורפת
בקר ולולין ומתבן ואוצרות יין ושמן ובית האשה ובית השותפין כולן חייבין ובית התבן ובית
העצים ובית הבקר סתמא חייבין אלא אם כן הנשים רוחצות בהן אז הן פטורין והרמב"ם
כתב שאין חייבין אלא אם כן הנשים יושבות בו להתקשט, אבל סתמא פטורין ואדוני אבי
הרא"ש ז"ל כתב כסברא ראשונה.
בית הכנסת של כפרים סתם חייבין דמסתמא דרים בה ושל כרכים אם יש בה בית דירה
לחזן חייב ואם לאו פטור. אבל בית הכסא ובית המרחץ ובית הבורסקי ובית הטבילה
ובהכנ"ס שאין בה בית דירה לחזן פטורין, כיון שאין בהם בית דירה אבל כל מקום שהוא
לדירה חייב אע"פ שהוא במקום הטינופת וטוב לכסותה כדי שלא תהא נראית. אכסדרה
שיש לה ג' מחיצות ופרוצה ברביעית פטורה אע"פ שיש לה פצימין ברוח הרביעית כצורת
הפתח, אבל אם יש לה מחיצה גם ברוח הד' אף ע"פ שהיא נמוכה או שעשויה חלונות
חלונות חייבת.
מרפסת שהיא דרך לעלות בה לעליות ובית שער והגנה פטורין ואם בית פתוח לאחד
מאלו חייב אף במקום שנכנסין לו מרשות הרבים חוץ מהמקום שנכנסין לו מהבית.
ור"י פירש דבית שער חייב מדרבנן אפילו אין בית פתוח לו. בית שער שפתוח לבית
ולחצר חייב בב' מזוזות אחד במקום שפתוח לבית ואחד במקום שפתוח לחצר, חוץ
333 http://www.daat.ac.il/he-il/toshba * דעת אתר * מעוצבת מהדורה * דעה יורה טור
333
מהמקום שנכנסין לו מרשות הרבים. בית שער העומד בין הגנה לבית חייב בב' מזוזות
אחד במקום שפתוח לבית ואחד במקום שפתוח לגנה.
בית המדרש פטור מהמזוזה ואם יש בו פתח שרגיל לצאת בו לביתו חייב אבל עיקר
הפתח העשוי לכל לכניסה ויציאה פטור. ירושלמי בי מדרשיה דרבי חנינא הוי ליה מזוזתא
וכן עשה הר"מ מרוטנ"בורק מזוזה לפתח בית מדרשו ואומר כשהיה ישן בו שינת הצהרים
היה רוח רעה מבעתתו קודם שתקן בו מזוזה. סוכת החג בחג והבית שבספינה והחניות
שבשוקים פטורים ב' סוכות של יוצרים זו לפנים מזו הפנימית חייב והחיצונה פטורה. בית
שאינו מקורה או שאין בו ארבע אמות על ארבע אמות פטורה וכתב הרמב"ם יש בו לרבע
ארבע על ארבע אף על פי שהוא עגול או בעל ה' זויות חייב ואין צריך לומר שאם ארכו
יותר על רחבו שהוא חייב כיון שיש לו לרבע ד' על ד' ואדוני אבי הרא"ש ז"ל כתב שאינו
חייב אלא אם כן הוא מרובע ד' על ד'.
בית שאינו מקורה פטור ואם מקצתו מקורה ומקצתו אינו מקורה כתב הרמב"ם אם
הקירוי אצל הפתח חייב ואם לאו פטור. וכתב עוד שאין הבית חייב במזוזה אלא אם כן
העמיד בו דלתות לפיכך צריך להעמיד הדלתות קודם שיקבענה, ולא נהירא לאדוני אבי
הרא"ש ז"ל שאין חיוב המזוזה תלוי בדלתות. יש בבית הרבה חדרים זה לפנים מזה
כולם חייבין במזוזה. וכן אם יש בבית הרבה פתחים פתוחים לחצר או לרשות הרבים
ונעשו כולם לכניסת ויציאת בני הבית כולם חייבין אפילו נתמעטו הדיורין שאינן רגילין
עתה לצאת ולבא אלא באחד מהן. אבל מי שיש לו פתח קטן לצאת בו לבדו למדרשו
וכיוצא בו שאין בני הבית רגילין לצאת בו פטור.
ארובה שבין בית לעלייה ועולין לה בסולם ועושין סביב הסולם היקף מחיצות פעמים
למטה ברגלי סולם ופעמים למעלה בראשו ויש בו צורת הפתח במקום שעושין אותו חייב.
ואם עשאו למעלה וגם למטה חייב בשתים.
תנא פתח שאחורי הדלת אם יש לו פצים טפח חייב במזוזה.
פירש רש"י:
כגון שיש במקצוע הבית פצים קבוע לב' פתחין מחותכין בו אחד לצפון ואחד למערב וקבע
מזוזה בפצים בחלל הפתח הצפוני וכשהדלת פתוח הוי אחורי הדלת, אם יש בעובי
הפצים עובי הבדלה טפח בין פתח לפתח צריך מזוזה אחרת לפתח מערבי הואיל ואין
המזוזה בחללה ואם לאו אין צריך מזוזה אחרת שהרי היא כמונחת בחללו עצמו ע"כ.
334 http://www.daat.ac.il/he-il/toshba * דעת אתר * מעוצבת מהדורה * דעה יורה טור
334
ויראה מכאן אותם פתחים שהם חלוקים ועמוד באמצע די להם במזוזה אחת אפילו אם יש
בעובי העמוד טפח דלא חייב בשתים כשיש בעובי העמוד טפח אלא כשאחד בצפון ואחד
למערב אבל כששני הפתחים ברוח אחת אפילו אם יש בעובי הפצים טפח חשוב הכל
כפתח אחד, ואפילו לפירוש השני שפירש רש"י כמו שדרך לעשות פתח קטן אצל שער
הגדול שאין פותחים תמיד השער הגדול ופותחים הקטן ואם יש פצים רוחב טפח ביניהם
צריך מזוזה אחרת. אפילו לפי זה נראה שפתח החלוק אין צריך דשאני התם שפתח הקטן
נבדל משער גדול לגמרי שהרי נפתח ונסגר כל אחד בלא חבירו אבל הכא שאינן נבדלין
זה מזה דכשזה נפתח גם זה נפתח וכן נסגרים ביחד ואין העמוד נעשה אלא לנוי ודאי
כחד חשיבי. השוכר בית בחו"ל והדר בפונדקי בארץ ישראל פטור מהמזוזה שלשים יום
והשוכר בית בא"י חייב במזוזה מיד משום ישוב ארץ ישראל.
סימן רפז
אין הפתח חייב במזוזה אפילו הוא עומד במקום החיוב אלא אם כן עשוי כתיקונו. כיצד,
שתהא לו שתי מזוזות ומשקוף על גביהם. ואם אין המשקוף שהדלת שוקף עליו למעלה
ישר אלא אבן נכנס ואבן יוצא או שאין המזוזה ישרה אלא אבן נכנס ואבן יוצא פטור. פתח
שאין בו אלא מזוזה אחת כגון שמצד האחד עובר הכותל להלאה מהפתח כזה אם
המזוזה מצד ימיני חייב ואם היא מצד שמאלי פטור. ואם הפתח ממלא כל הריוח כזה
חייב שכותלי הבית שמן הצדדין חשובין כמזוזות. ואם יש לו ב' מזוזות והאיסקופה שעליהן
עשויה כקשת ומתקצרת והולכת עד שאין בה ד' טפחים ברוחב אם יש בגובה המזוזה י'
טפחים קודם שנתקצרה עד שאין בה ד' חייב ואם לאו פטור.
סימן רפח
כיצד מצותה יקח עור אחד שיש בו לכתוב פרשה שמע והיה אם שמוע ויכתוב זה אחר זה
כסדר ואם שינה והקדים והיה לשמע פסולה. ואם כתבה בשני עורות פסולה, ואפילו אם
ידבקם ורש"י פסל אפילו כתב בעור אחד בשני דפין ולא נהירא ומכל מקום טוב לכותבה
בדף אחד. וכל משפטי ספר תורה בענין עבוד העור ולשמו ודין הדיו והכתיבה והתגין של
שעטנ"ז ג"ץ כך הוא הדין במזוזה אלא שהיא נכתבת שלא מן הכתב והרמב"ם כתב שאין
צריך עיבוד לשמה ואדוני אבי הרא"ש ז"ל כתב ונהיגי להצריך עיבוד לשמה. וחמורה
מספר תורה שעיקר מצותה דוקא על דוכסוסטוס ואם כתבה על הקלף כשרה.
ור"י פסל אם כתבה על הגויל ואדוני אבי ז"ל הכשיר כמו על הקלף, לכן טוב לכותבה בכל
דבר שמשתמר בו יותר.
ועוד חמורה מספר תורה שלדברי הכל צריכה שרטוט ואם לא שרטט פסולה. ועוד שאין
תולין בה כמו שתולין בספר תורה ומניח ריוח למעלה ולמטה כחצי רוחב צפורן, ובתחלתה
כדי לגול אותה אחר שתכרוך ובסופה אין צריך להניח כלל.
335 http://www.daat.ac.il/he-il/toshba * דעת אתר * מעוצבת מהדורה * דעה יורה טור
335
וכותב כל שיטותיה ביושר שלא תהיה אחת ארוכה מחברתה ואם האריך בשיטה אחת
יותר מבאותה שלפניה ובאותה שתחתיה קיצר יותר מבאותה שלפניה ולפני פניה כזה
כשרה. ובלבד שלא יעשנה כקובה או כזנב פירוש כקובה כאהל שהוא צר למעלה ורחב
למטה כזה כזנב רחב למעלה וצר למטה כזה והרמב"ם כתב ג"כ ולא יעשנה כעגול. ועל
הארץ יכתוב בראש שיטה אחרונה ולא יכתוב בה יותר. ונהגו לעשותה כ"ב שיטין וזה
התחלתן: שמע, ה', הדברים, לבניך, ובשכבך, בין, והיה, מצוה, בכל, יורה, עשב, פן,
והשתחוית, השמים, ואבדתם, ושמתם, אותם, אותם, בדרך, ובשעריך, אשר, על הארץ,
קדמאה לטטפת בתראה לטוטפת ידך חסר קדמאה מזוזת בתראה מזוזות תירשך חסר
וי"ו הטבה לאבתיכם חסר וי"ו. ובהפסק שבין פ' שמע לוהיה נהגו לעשות סתום על כן טוב
שלא להניח שלשה אותיות לא בסוף שיטה שמסיים בה שמע ולא בראש שיטה שמתחיל
בה והיה ואם עשאה פתוחה כשרה.
וכורכה מסופה לראשה מאחד כלפי שמע.
וכתב אדוני אבי ז"ל
נהגו לכתוב שדי מבחוץ על הריוח שבין פרשה לפרשה וכן נוהגים באשכנז ובצרפת
לכתוב מבחוץ כנגד ה' אלהינו ה' שם של י"ד אותיות הסמוכות לאותיות של ה' אלהינו ה'
באלפא ביתא והם כוזו במוכסז כוזו אבל מבפנים אין להוסיף מאומה ולא לעשות חותמות
שנראה כאילו מכוין לעשות לו קמיע לשמירה אלא יעשה המצוה כתיקונה לקיים מאמר
הבורא יתברך והוא שומרינו והוא יצילנו על יד ימיננו ע"כ.
וכן כתב הרמב"ם מנהג לכתוב מבחוץ שדי אבל אלו שכותבים שמות או פסוקים או
חותמות הן בכלל שאין להם חלק לעולם הבא שאלו הטפשים לא די להם המצות שבטלו
אלא שעשו מצוה גדולה שהוא יחוד שמו של הקב"ה ואהבתו ועבודתו כאילו היא קמיע של
הנאת עצמו כמו שעלה בלבם הסכל שזה הדבר מהני בהבלי העולם.
סימן רפט
בא לקובעה יתננה בשפופרת של קנה או של כל דבר ויקבענה במקומה ויברך ברוך אתה
ה' אלוהינו מלך העולם אשר קדשנו במצוותיו וציונו לקבוע מזוזה ולא יברך בשעת כתיבה
ואיזהו מקומה במזוזת הפתח הימיני שהוא ימין לביאה כשאדם נכנס לבית בחלל הפתח
בטפח החיצון הסמוך לרשות הרבים מב' שלישי גובה הפתח ולמעלה ולמטה מזה
השיעור לא יניחנה אבל מזה השיעור ולמעלה הוא הכל מקומה עד המשקוף והרמב"ם
כתב בתחילת של שליש העליון של גובה השער ואם קבעה למעלה מזה כשרה והוא
שירחיקנה מן המשקוף טפח ואדוני אבי הרא"ש ז"ל כתב כסברא ראשונה. ואם הניחה
336 http://www.daat.ac.il/he-il/toshba * דעת אתר * מעוצבת מהדורה * דעה יורה טור
336
אחורי הדלת אין זה מצותה. ונראה שאם שינה באלו המקומות אינו מעכב רק שתהיה
בצד הימין לביאה שאם לא קבע בצד הימין לביאה ודאי מעכב.
ואם אין ניכר איזה ימין לביאה או ליציאה כגון מי שחולק ביתו לשנים ובכל חלק פתח
פתוח לרשות הרבים ובמחיצה החולקת יש פתח מזה לזה ועתה באותו פתח אין ידוע
איזה חשוב ביאה או יציאה מזה לזה או מזה לזה אנו הולכין אחר היכר ציר פירש במקום
שעושה החור שבסף שציר הדלת סובב בו ומעמיד שם הדלתות הוא הבית ובדרך ימין
שנכנסין בו קובע אותה ולא דרך ימין כשיוצאין ממנו. וכיצד קובעה יסמר אותה במסמרים
במזוזת הפתח או יחפור בה חפירה ויקבענה בה ובלבד שלא יעמיק לחפור טפח בעומק
המזוזה שאם העמיק לה טפח פסולה תלאה במקל במקומה ולא קבעה פסולה.
עשאה כמין נגר פסולה, ופרש"י שתחבה בתוך עומק המזוזה כבריח שנכנס בחור אלא
צריכה להיות זקופה ארכה לאורך מזוזת הפתח ויכוין שיהא שמע דהיינו סוף הגלילה לצד
חוץ לאויר הפתח ור"ת פירש שפסולה בזקיפה והיינו פירושא דכנגר אלא צריך להשכיבה
ארכה לרוחב מזוזת הפתח ויכוין שיהא שיטה אחרונה שבה על הארץ לצד רשות הרבים
ושיטה ראשונה שבה שמע לצד הבית לפנים והמדקדקין יוצאין ידי שניהם וקובעין חציה
בזקיפה וחציה בשכיבה כנו"ן כפופה כזה ואדוני אבי הרא"ש כתב ונהגו עלמא כפרש"י
קבעה במזוזה בעודה תלושה ואחר כך חברוה לפתח פסולה.
סימן רצ
ספר תורה או תפילין שבלו אין עושים מזוזה מהם ולא כותבין אותו על גליונים של ספר
תורה לפי שאין מורידין מקדושה חמורה לקדושה קלה.
סימן רצא
מזוזת יחיד נבדקת פעמים בז' שנים ושל רבים פעמים ביובל. השוכר בית מחבירו חייב
השוכר לקבוע בו מזוזה ולתקן מקום קביעותה ולא יטלנה בידו כשיוצא ואם שכרה מנכרי
נוטלה כשיוצא. הכל חייבין במזוזה אפילו נשים ועבדים ומחנכים הקטנים לעשות מזוזה
לפתחיהן.





סימן ער
מצות עשה על כל אדם מישראל שיכתוב לו ספר תורה ומאד צריך לחזר אחריה דאמר
רבי יהושע בן לוי הלוקח ספר תורה מן השוק כחוטף מצוה מן השוק כתבו או שהגיה בו
אפילו אות אחת כאילו קבלה מהר סיני. וכל שכן שאין לו למוכרה אפילו יש לו הרבה מהם
ואפילו למכור ישן כדי לקנות חדש אסור אפילו אין לו מה יאכל. ומיהו אם צריך למוכרה
כדי ללמוד תורה או לישא אשה ואין לו דבר אחר למכור שפיר דמי.
וכתב אדוני אבי הרא"ש ז"ל שזה לא נאמר אלא לדורות הראשונים שהיו כותבין ספר
תורה ולומדים בה אבל האידנא שכותבין ספר תורה ומניחים אותו בבית הכנסת לקרות
בהם ברבים מצות עשה על כל ישראל אשר ידו משגת לכתוב חומשי התורה ומשנה
וגמרא ופירושיהם ולהגות בהן הוא ובניו. מצות כתיבת התורה היא כדי ללמוד בה,
דכתיב: ולמדה את בני ישראל שימה בפיהם ועל ידי הגמרא ופירושה ידע פירוש המצות
והדינין על בוריים לכן הן הן הספרים שאדם מצווה לכותבם וגם שלא למוכרם אם לא
ללמוד תורה ולישא אשה.
סימן רעא
אין כותבין ספר תורה תפילין ומזוזה על עור בהמה וחיה טמאה, ולא על עור דג אפילו
הטהור אלא על עור בהמה וחיה ועוף הטהורין, אפילו עור נבלות וטרפות שלהן וצריך
שיהיו העורות מעובדין לשם ספר תורה, אבל תיקון הקלף ושירטוטו אין צריך שיהא
לשמה וה"ר ברוך נסתפק אם צריך שיוציא בשפתיו שמעבדו לשמה או אם סגי במחשבה
שמחשב כך בלבו.
וכתב אדוני אבי ז"ל הילכך טוב שיוציא בשפתיו ויאמר בתחלת העיבוד כשמשימו לתוך
הסיד עורות אלו אני מעבד לקדושת ספר תורה ותו לא צריך.
כתב הרמב"ם אם הנכרי מעבדו פסול אפילו אומר לו ישראל עבד עורות אלו לשם ספר
תורה, וה"ר ברוך כתב שאם מעבדו וישראל עומד על גביו ומסייעו שרי, וכן כתב בעל
העיטור דסגי בנכרי שמעבדם לשמה וכן הוא מסקנת אדוני אבי הרא"ש ז"ל, וכן כתב רב
נטרונאי, אם אפשר לישראל לעבדם לשמה מצוה מן המובחר ואם לאו ילך לנכרי ויאמר
לו קלף לספר תורה אני צריך, וכשמעבדם לשם ספר תורה יסייע עמו ישראל מעט וכהאי
גוונא הוי עיבוד לשמה.
תשובה לגאון
321 http://www.daat.ac.il/he-il/toshba * דעת אתר * מעוצבת מהדורה * דעה יורה טור
321
לענין עיבוד לשמה, רבנן דתרתי מתיבתא סבירא להו דכל שלא לשמה פסול לקרות בו
בצבור. ומורי רב משה גאון הוי פליג ואמר מצוה מן המובחר למיעבד עיבוד לשמה, אבל
מתורת ספר שקורין בו צבור לא נפיק. ואית לנא ולרבנן דקדוקא בהא מלתא לדחוייא
לדרב משה גאון, ומיהו אתם שאין במקומכם מי שעושה גוילים ולא דק פירש קלף אם יש
במקומכם ספר תורה כהוגן השמרו וקראו בו בצבור. ואם לאו אל תשביתו קריאת התורה
בצבור, מפני שאומר הכתוב עת לעשות לה' הפרו תורתך אלא עשו ספר תורה מן הדק,
אף ע"פ שאינה מעובד לשמה, שמורי רב משה כדאי הוא לסמוך עליו בשעת הדחק וכל
שכן על דרך שאמר עת לעשות לה' הפרו תורתך אבל אם יש להן יכולת להחזיר יריעות
הדק לידי מתוח ולהעביר עליה סיד לשמה הרי יצאתם ידי עיבוד לשמה ואם אין יכולת
לעשות כן כתבו בו אע"פ שאין מעובד לשמה וקראו בו בצבור.
וצריך שיהא מעובד בעפצים אבל אם אינו מעובד בעפצים הוי דיפתרא ופסול ומיהו היה
אומר ר"ת דעיבוד סיד שלנו חשוב כעיבוד עפצים. ונכתבת בין על גויל וקלף ודוכסוסטוס
והרמב"ם פסלה על דוכסוסטוס ואדוני אבי הרא"ש ז"ל לא כתב כן. פירש גויל עור
שנגרר ונתקן במקום השער ובמקום הבשר לא נתקן וקלף ודוכסוסטוס הוא עור הנחלק
לשנים חלק החיצון של צד השער נקרא קלף וכותבין בצד הפנימי שכלפי הבשר וחלק
הפנימי שבצד הבשר נקרא דוכסוסטוס וכותבין בו בצד החיצון שכלפי השער ואם שינה
וכתב בקלף בצד החיצון ובדוכסוסטוס בצד הפנימי בדיעבד כשר בספר תורה וקלפים
שלנו יש להם דין קלף ונכתבין בצד הפנימי שכלפי הבשר. ירושלמי כתב חציה ע"ג גויל
וחציה ע"ג קלף פסול אבל עשה חציה גויל וחציה צבאים אף על פי שאינה מצוה מן
המובחר כשר.
ספר תורה צריכה שרטוט ותניא במסכת סופרים הלכה למשה מסיני מסרגלין בקנה
ופירש ר"י לא אתא לאפוקי סכין אלא עופרת וכיוצא בו שצובע ופירש ר"ת שאין חובה
לשרטט אלא טוב לשרטט כדי ליפות הכתב שיהא נאה והרמב"ם פסלה בלא שרטוט
ולזה הסכים אדוני אבי הרא"ש ז"ל. ואינה נכתבת אלא בדיו ופר"ת שאינו נקרא דיו אלא
אותו שעושין ממיני קוצים ידועים שמבשלים אותם ועושין אותן ממימיהן אבל לא אותו
שעושין מעפצים ופסול לספר תורה ואדוני אבי הרא"ש ז"ל כתב שהוא כשר כיון שהוא
עשוי עם קומוס.
סימן רעב
אין עושין ספר תורה לא ארכו יותר על הקיפו ולא הקיפו יותר על ארכו פירש יכוין שיהא
חוט המקיף יריעות כל הספר לאחר שיתפור ויתגולל יהא ארוך כשיעור אורך היריעה
ממטה למעלה והוא ו' טפחים בגויל בכתיבה בינונית ואם הכתיבה גסה יתרבה השיעור
322 http://www.daat.ac.il/he-il/toshba * דעת אתר * מעוצבת מהדורה * דעה יורה טור
322
ואם דקה יתמעט וכתב אדוני אבי הרא"ש ז"ל והעמוד שעושין לה בתחילתה ובסופה הוא
בכלל זה ואם אין שיעור לעובי העמוד אם כן בקל יוכל לכוין שיהא בהקיפו ששה כי יעשה
עובי העמוד כפי הצורך ורוחב כל דף ודף יהיה בשיעור שיוכל לכתוב ג"פ בו למשפחותיכם
ולא פחות מזה מפני שנראה כאיגרת כשהשיטות קצרות ולא יותר מפני שעיני הקורא
משוטטות כשהשיטות ארוכות.
וכתב ר"ת בשם רבינו חננאל דהיינו דווקא כשהכתיבה דקה אבל בכתיבה גסה הכל לפי
הנוי ויכול לעשות שיטות ארוכות שאין עיניו משוטטות בו כשהכתיבה גסה.
ושיעור אורך היריעה כדי שתכיל ג' מאלו הדפין או שתכיל ד' ה' ו' ז' ח' אבל לא יעשה של
שנים ולא של ט' ועיקר הנוי משל ד' או ה' לפיכך אם נזדמנה לו יריעה בת ט' דפין והוא
צריך לחלק לא יחלקנה בענין שיהא ג' דפין באחד וששה בשנייה אלא שיהו ד' באחת וה'
בשנייה.
במה דברים אמורים בכל היריעות שבספר חוץ מבאחרונה אבל באחרונה אפילו אין בה
אלא דף אחת שפיר דמי וצריך שיסיים בסוף הדף ובאמצע השטה לפיכך אם לא נשאר לו
אלא פסוק כשמגיע ליריעה אחרונה צריך שיעשה ממנה דף א' כדי שיסיים בסופו אע"פ
שאין בפסוק האחרון תיבות כמנין השיטות שבשאר הדפין יעשה אותיות ארוכות ממטה
למעלה כדי שתחזיק תיבה אחת ד' או ה' שיטין כדי שיסיים בסוף הדף.
סימן רעג
שיעור הגליון למטה ד' אצבעות בגודל ולמעלה ג' ובין כל דף ודף ב' לפיכך צריך שיהא
בתחילת כל יריעה וסופה כרוחב אצבע וכדי תפירה ונמצא כשתופר התפירות ביחד יהיה
בין כל דף ודף בכל הספר רוחב ב' אצבעות ובין שיטה לשיטה כמלא רוחב שיטה ובין כל
ספר וספר ד' שיטין ויתחיל בראש שיטה חמישית ויניח בתחילתו ובסופו כדי לגול על
העמוד ועוד ב' אצבעות שישארו בין העמוד ולדף. לא ימעט הכתב מפני ריוח שלמטה
ומעלה פירוש שלא יעשה אותיות קטנות בשטה עליונה והתחתונה כדי שישאר שיעור
גליון ולא מפני ריוח שבין פרשה לפרשה כגון פרשה סתומה שצריכה להיות פתוחה
באמצע וכתובה משני צדדין, לא ימעט הכתב כדי להתחיל בסוף. נזדמנה לו תיבה בת ה'
אותיות לא יכתוב ב' בתוך הדף וג' חוץ לדף אלא ג' בתוך הדף וב' חוצה לו ואם אין לו
מקום כדי לכתוב ג' בתוך הדף יניח המקום חלק.
וכתב אדוני אבי הרא"ש ז"ל דוקא בבת ה' אותיות שרי כשרובה בתוך הדף כיון שאין חוץ
לדף אלא ב' אותיות אבל בת ז' או בת ט' אף על גב דרוב בתוך הדף כגון ד' מז' וה' מט'
אין לכתוב לכתחלה ג' או ד' חוץ לדף.
323 http://www.daat.ac.il/he-il/toshba * דעת אתר * מעוצבת מהדורה * דעה יורה טור
323
והרמב"ם כתב דאפילו בת עשר אותיות יכול לכתוב לכתחלה חציה בתוך הדף וחציה
חוצה לו ולא נהירא לאדוני אבי הרא"ש ז"ל.
ותיבה בת ג' אותיות יכול לכתוב ממנה שתים חוץ לדף אע"פ שמיעוטה בפנים, אבל אם
אין בה אלא ב' אותיות אינו יכול לכותבה לכתחילה חוץ לדף. וכל אלו הדברים אינן אלא
למצוה מן המובחר אבל אם שינה בהן שקירב השיטין או הרחיקן או האריכן או קצרן כשר.
סימן רעד
צריך שיאמר הסופר כשיתחיל לכתוב ספר תורה זה אני כותב לשם קדושת ספר תורה
ומספיק לכל הספר אם לא עשה כן פסול. וצריך שיהיה לפניו ספר אחר שיעתיק ממנו
שאסור לכתוב אפילו אות אחת שלא מן הכתב ויכתוב כתיבה נאה ומיושרת תמה שתהא
מוקפת גויל שלא תדבק אות לחברתה אלא יהא ביניהן כחוט השערה ולא יהיו מופרדות
הרבה זו מזו כדי שלא תהא תיבה אחת נראית כשתים ויהיה בין תיבה לתיבה כמלא אות
קטנה ולא יקרבם ביותר שלא יהא ב' תיבות נראות כאחת, ואם שינה שריחק בין האותיות
עד שהתיבה נראית כשתים או שקירב ב' תיבות עד שנראית כאחת פסול. וצריך שלא
תפסק צורת שום אות עד שאינה נקראת או דומה לאות אחרת בין בעיקר הכתיבה בין
בקרע בין בנקב שניקב בה בין בטשטוש. ויזהר בתיקון האותיות גופן שידביק מה שראוי
להדביק ויפריד מה שראוי להפריד ואלו האותיות שצריך ליזהר ולדקדק בכתיבתן שבקל
אדם טועה בהן הא' צריך ליזהר בנקודה שעליה שהוא כמין י' שתגע בה וכן כל האותיות
צריכות להיות גולם אחד לכך צריכות כולן ליגע כגון הנקודה בשי"ן ובעי"ן ומה שאחורי
הצד"י ובאחת שאינה נוגעת פוסלת כל הספר חוץ מרגל הה"א והקו"ף שאותן לבד אין
להם ליגע ואם נוגע פסול.
בי"ת צריך ליזהר בתג שאחוריה לרבעה שלא תהא נראית ככ"ף וצריך שיהא לה בראשה
לצד שמאל תג קטן דל"ת צריך ליזהר בתג שאחוריה לרבעה שלא תהא נראית כר' ה' יש
לה תג קטן למעלה לצד שמאל כדאיתא בפרק הקומץ [כט.] מאי טעמא אית לה' תגא
ופרש"י יש לה תג קטן בסוף גגה למעלה ור"ת פירש דמיירי בעוקץ של אחוריה לרבעה
שלא תהא עגולה מאחוריה וטוב ליזהר כדברי שניהם חי"ת איתא בפרק הקומץ [שם.]
חזינא לספרי דוקני דחטרי לגגא דחי"ת ופירש רש"י כמין חוטרא שלצד שמאל יש לה כמין
מקל כזה ור"ת פירש שיש לה להיות גבוה באמצע גגה כזה מלשון חטוטרות ויזהר שלא
יאריך רגל היו"ד שלא תהא נראית כוי"ו ושלא יקצר רגל הוי"ו שלא תהא כיו"ד וכן רגל
הזי"ן לא יאריך שלא תהא נראית כנו"ן פשוטה ולא יקצר רגל הנו"ן שלא תהא נראית כזי"ן
ור"ת פירש שצריך שיהיה ראש השמאל של היו"ד כפוף למטה כזה כדאיתא בפרק
הקומץ מפני מה ראשה של יו"ד כפוף ואיתא בפסיקתא העולם הבא נברא ביו"ד מה יו"ד
324 http://www.daat.ac.il/he-il/toshba * דעת אתר * מעוצבת מהדורה * דעה יורה טור
324
יש לה נקודה אחת למטה רמז למתים שיורדין לגיהנם ואחת למעלה רמז שעתידין לעלות
לפי זה יש ליו"ד תג למעלה וגם כפוף למטה.
הט' היה אומר ר"ת שצריך שיהא ראש ימין שלה כפוף למטה כזה והכ"ף יזהר לעגלה
מאחוריה שלא תהא נראית כבי"ת והסמ"ך צריך לעגלה מג' רוחותיה שלא תהא נראית
כמ"ם סתומה. ובכל אחת שיש בהן ספק מייתינן תינוק דלא חכים ולא טפש אם יכול
לקרותה כשר.
וכתב אדוני אבי הרא"ש ז"ל בתשובה
צורות האותיות אינן שוות בכל המדינות הרבה משונה כתב ארצינו מכתב הארץ הזאת
ואין פסול בזה השינוי רק שלא יעשה ההי"ן חיתי"ן ביתי"ן כפי"ן כמו שמפרש בגמרא ע"כ.
ניקב נקב בתוך האות כשר. ויש אומרים אפילו ניקב כל תוכו כשר. אבל בירושלמי יש
שצריך שיהא מוקף גויל גם בפנים הלכך ניקב כל תוכו פסול. ניקב רגל הפנימי של ה"א
אפילו לא נשאר ממנו אלא כל שהוא כשר ניקב רגל הימיני אם נשאר ממנו כמלא אות
קטנה כשר ואם לאו פסול. ואם נפסק אות אחת בנקב מייתינן תינוק דלא חכים ולא טפש
לראות אם יוכל לקרותה.
כתב בספר המצות אם נפל טיפת דיו קודם שנגמר האות ולא היתה האות נכרת ואח"כ
נטל הדיו או שלא היתה מוקפת גויל מתחילה פסולה והוי כמו חק תוכות אבל אם כבר
היתה עשויה כתקונה ונפל בה דיו יכול ליטלו ואדוני אבי הרא"ש ז"ל פסל גם בזה וכן
כתב בספר התרומה וכתב עוד אפילו עשה רי"ש כמו דל"ת שאינו יכול לגרור לתקנו
וכיוצא בזה כתב אדוני אבי הרא"ש ז"ל בתשובה מ"ם פתוחה שנדבק פתיחתה ונסתמה
אינו מועיל לגרור הדבק ולפותחה דכיון שאינו עושה מעשה בגוף האות שנשאר אלא גורר
הסתימה ובזה נעשה האות הוי ליה כחק תוכות אבל בדבקות אות לחברתה כתב שמועיל
גרירה.
ויזיין אותיות שצריכות זייון ואלו הן שעטנ"ז ג"ץ בכל מקום שיבא אחד מאלו צריך לעשות
לה ג' זיונין א' מימין וא' משמאל ואחד למעלה כזה ויש מפרשין שלשתן זקופין למעלה
כזה וכן נוהגין ואם חסר אלה הזיונין כתב הרמב"ם שאינו פסול ויראה שהוא פסול כיון
דאמר רבא ז' אותיות צריכין ג' זיונין מעכבין וכן יראה מלשון אדוני אבי הרא"ש ז"ל
שכתב בהלכות תפילין על מה שכתב בשימושא רבא שצריך בתפילין תגין אחרים חוץ
משעטנ"ז ג"ץ אם חיסר מהן פסולים וכתב אדוני אבי הרא"ש ז"ל על דבריו ולא מסתבר
כלל למיפסל תפילין בשביל תגין אלו כיון שלא הוזכרו בתלמוד ע"כ. וכיון שנתן טעם
לדבריו בשביל שאינן מוזכרים בתלמוד מכלל דבחסרות תגין שעטנ"ז ג"ץ שמוזכרים
בתלמוד פסול וכן דעת ר"ת.
325 http://www.daat.ac.il/he-il/toshba * דעת אתר * מעוצבת מהדורה * דעה יורה טור
325
סימן ערה
פרשה פתוחה לא יעשנה סתומה וסתומה לא יעשנה פתוחה ואם שינה בשניהם פסולה
וכתב הרמב"ם שאין לו תקנה וצריך להסיר כל היריעה.
ואדוני אבי הרא"ש ז"ל כתב בתשובה
דודאי מועיל לו תיקון כיון שמועיל תיקון בטעות של חסרות ויתרות כל שכן בתיקון
הפרשיות, אלא שאינו יודע איך יתקן עוות הפתוחות והסתומות, כי צריך למחוק הרבה
לפניו ולאחריו, ושמא יזדמן לו שם. וגם היה צריך למעט הכתב בשביל ריוח שבין פרשה
לפרשה, ודבר זה אסור עד כאן.
ורבו הדעות בצורות הפתוחות והסתומות ולכן לא אכתוב אלא מסקנת אדוני אבי הרא"ש
ז"ל הפתוחה צריכה שתהיה פתוחה בסוף השיטה או בתחלתה כדי ט' אותיות הלכך אם
נשאר בשטה עדיין כדי לכתוב ט' אותיות או יותר יניח חלק ויתחיל בראש השיטה
שתחתיה ואם נשאר פחות מזה או שסיים בסוף השיטה יניח כדי ט' אותיות בראש שיטה
שתחתיה ויתחיל לו משם ולהלן. והסתומה צריך שיהא חלק באמצע כדי ג' אותיות הלכך
אם נשאר עדיין חלק כדי להניח ג' אותיות ולהתחיל בפרשה אחרת בסוף השיטה יעשה
ואם לאו יניח כל שיטה שתחתיה חלק ויתחיל בתחלת שיטה ג' ואם סיים הסתומה בסוף
הדף יניח שיטה העליונה של ראש הדף חלק ויתחיל בשנייה.
ועוד יש בתיקון סופרים פרשה סדורה והוא שכתב שיטה עד חצייה או עד שלישיתה
ומתחיל בשיטה תחתיה כנגד הנחת העליונה. ונראה שאם שינה בזה לא פסל כיון שאינו
מפורש בגמרא צריך ליזהר בשירות שלא לעשותה כשאר הכתב שאם כתב כשאר הכתב
או כתב שאר הכתב כמותם פסולה. ומיהו נראה דוקא שכתב השירה כשאר הכתב בלא
פיזור, אבל שינה בפיזור ממה שנהגו לא פסל ובלבד שיהא אריח על גבי לבינה.
כתב אדוני אבי ז"ל
שירת הים כותבין שיטה ראשונה כדינה ושאר כל השיטות האחת מניחין באמצע ריוח
מעט ושתחתיה כתוב באמצע וחלק בשני מקומות ונמצא השיטה חלוקה לשלשה ונמצא
ריוח כנגד הכתב וכתב כנגד הריוח וראשי השיטות כתובים במסכת סופרים ואם שינה
בהן לא פסל בצורת שירת האזינו מפורשת במסכת סופרים פי"ב באמצע כל שיטה ריוח
כשיעור פרשה סתומה ונמצא כל שיטה חלוקה לשתים והתחלת ראשי השיטות כתובים
במסכת סופרים וגם הרמב"ם כתבם ושינה בהן קצת עד כאן.
כתב הרמב"ם ויש עוד דברים שאינן כתובים בתלמוד אלא שנהגו בהן הסופרים כמו
שהעתיקו איש מפי איש כמו באותיות הגדולות והקטנות והנקודות והמשונות כמו פפין
326 http://www.daat.ac.il/he-il/toshba * דעת אתר * מעוצבת מהדורה * דעה יורה טור
326
הלפופין ואותיות ההפוכות העקומות ועוד נהגו במנין השיטין שלא לעשותן פחות ממ"ח
ולא יותר מס' וכן כתוב במסכת סופרים וה"ר יהודה ברצלוני כתב מ"ב וסימן ה' ב"ם סיני
בקדש (דברים ל"ב) ועוד נהגו שיהא ריוח בין בין פרשה לפרשה ט' אותיות עוד נהגו
בראשי שיטין של מעלה משירת הים ה' שיטין וזה התחלתן הבאים. ביבשה. ה. מת.
במצרים. ולמטה מהשירה ה' שיטין והתחלת כל שיטה ושיטה מהם ותקח. סוס. ויצאו.
ויבאו. ויהיו. ולמעלה משירת האזינו ששה שיטין וזה התחלתן ואעידה. אחרי. הדרך.
באחרית. להכעיסו. קהל. ולמטה חמשה שיטין וזה התחלתן ויבא. לדבר. אשר. הזאת.
אשר. וכל אלו הדברים למצוה ואם שינה לא פסל אבל אם כתב המלא חסר או החסר
מלא או דבר שקרי כתב כקריאתו כגון שכתב ישכבנה במקום ישגלנה וכיוצא בו, או
שעושה פרשה פתוחה סתומה או סתומה פתוחה או שכתב השירה כמותה או שכתבה
כשירה, אין בה קדושת ספר אלא כחומש מהחומשין שקורין בו התינוקות.
סימן רעו
טעה ודילג תיבה או יותר יכול לתלותו בין השיטין אבל לא בריוח שבין דף לדף. אע"פ
שאומר בתחילת כתיבת הספר שכתבו לשם קדושת ספר תורה בכל פעם שכותב שם
צריך לחשוב שכותב לשם קדושת השם ואם לא עשה כן פסול. ואפילו המלך שואל
בשלומו כשכותב השם לא ישיבנו. היה לו לכתוב שנים זה אחר זה יפסיק ביניהם וישיב.
וכשטובל הקולמוס לכתוב השם לא יתחיל מיד בשם לכתוב שמא יהיה עליו ריבוי דיו ולא
יצא הכתב מיושר אלא יכוין שיטבילנו בתיבה שלפניו כתב האזכרות בזהב פסול. טעה
ודילג השם יכול לתלותו בין השיטין ודוקא כולו אבל אינו יכול לכתוב מקצתו בפנים ולתלות
מקצתו.
ובספר התרומה כתוב דלכתחילה אין תולין השם אלא אם טעה ודילגו יגרור תיבה אחת
שלפניו ויכתוב השם על הגרר ויתלה התיבה שמחק אלא אם כן טעה ודילג עמו ב' תיבות
של חול אז יכול לתלותו עם ב' התיבות של חול אבל בדיעבד שתלה אותו לבדו כשר.
ואדוני אבי הרא“ש ז"ל כתב כסברא ראשונה. אסור למחוק את השם ואלו הם השמות
שאין נמחקין אל אלוה אלהים אלהי אלהיכם אלהיהם האלהים אהיה אשר אהיה א"ד י"ה
שדי צבאות אבל הגדול הגבור והנורא האדיר החזק האמיץ חנון ורחום ארך אפים ורב
חסד נמחקין.
כתב אל מאלהים י"ה מיהוה אינו נמחק שד משדי צב מצבאות נמחק. צריך שיהיו כל
אותיות השם בתוך הדף ולא יצא מהם כלל חוץ לדף יש בו דבק באותיות השם יש לו
לגוררו ואין צריך אח"כ להעביר עליו קולמוס לקדשו כי כבר נכתב כהלכתו בקדושת השם
אלא שהאותיות לא היו כהלכתן וכשתיקן האותיות הרי השם כהלכתו.
327 http://www.daat.ac.il/he-il/toshba * דעת אתר * מעוצבת מהדורה * דעה יורה טור
327
סימן רעז
כתב היריעה ובא לתלותו כדי שתתיבש לא יהפוך הכתב למטה אע"פ שמתכוין כדי שלא
יעלה אבק ע"ג הכתב מכל מקום דרך בזיון הוא, אלא יהיה פני הכתב למעלה ויפרוש עליו
בגד.
סימן רעח
אין תופרין ספר תורה אלא בגידי בהמה או חיה טהורה שראויה לכתוב בעורו, ולא יתפור
כל היריעה מראשה לסופה אלא יניח בראשה מעט ובסופה מעט שלא יהא תפור ובתיקון
התפירה
שאל השואל מאדוני אבי הרא"ש ז"ל
תודיעני ענין התפירה כי מתוך הגמרא משמע שיש לתופרה מבחוץ והנה ראיתי בכל
המקומות שאין תופרין מבחוץ אלא מניחין ב' יריעות זו ע"ג זו ותופרין בכפל עשוי כזה
מבית ומחוץ והיה נראה לי יותר טוב בזה לכל דבר לגלול ולחזק ע"כ.
והשיב
גם אני ראיתי אבא מרי ז"ל שתפר ספר תורה כאשר כתבת אך בספרים החיצונים יש
שיש לתופרה מבחוץ ותפירה מבחוץ היא יותר נאה שאין החוטין נראין בפנים ונראה כולן
כקלף אחד. והתופרין כאשר כתבת דעתם בזה שמה שאמרו לתופרה מבחוץ למעוטי
שלא לתופרה מבפנים כעין תפירת חוץ כי זה מגונה ביותר, אבל לתפור כאשר כתבת
נראה בעיניהם קיום יותר ע"כ.
ויש אומרים מה שכתוב במסכ' סופרים לתופרה מבחוץ לאו אתפירות היריעות זו לזו קאי
אלא אנקרע היריעה וקאמר כשבא לתופרה שלא יתחוב המחט בתוך הכתב אלא מחוץ
לכתב, ולא נהירא דהא פשיטא הוא ועוד דלישנא מבחוץ לא משמע הכי. ועושין לה ב'
עמודים א' בראשה ואחד בסופה ומה ששייר ממנו בראשה וסופה יכרוך אותם על
העמודין, ויתפרנו בגידים על העמודים. חסר ממנה אפילו יריעה א' שאינה תפורה עמו
אפילו הוא מונחת אצלו אין קורין בו עד שיהיו כל יריעותיו מחוברים יחד.
סימן רעט
ספר תורה שאינו מוגה אסור להשהותו יותר מל' יום אלא יתקנו או יגנוז ואפילו קרא בו
בדיעבד לא יצא כיון שהוא חסר או יתיר אפילו אות א' וחוזר לראש הסדר ואם יש בו ג'
טעיות בכל דף ודף יכול לתקנו ד' יגנוז. היה בכל דף ודף ד' טעיות חוץ מדף א' שאין בו
טעות יתקן כולו על ידו, ואפילו יש בכל דף ודף ד' טעיות ודף א' ג' טעות יתקן כולו על ידו
328 http://www.daat.ac.il/he-il/toshba * דעת אתר * מעוצבת מהדורה * דעה יורה טור
328
והוא שיהא רוב הספר מתוקן אבל אם רובו משובש לא יתקן אפילו אם יש בו דף אחד כולו
שלם. והא דפסלינן ד' טעיות בכל דף ודף דוקא כשטעה וכתב המלא חסר לפי שהוא גנאי
לתלות כ"כ ביני שיטי אבל כתב החסר מלא אפילו טעה כמה טעיות בדף יכול לתקן, לפי
שאין הגרירה גנאי כמו התלויה.
שאלה לאדוני אבי הרא"ש ז"ל
לפי שנוהגין לעשות ס' שיטין ביריעה אם יכול למחוק ב' שיטין או ג' ולכתוב במקומן ד' או
ה' ולהכניס מה שדלג.
תשובה
לא יתכן בעיני למחוק ב' שיטין או ג' ולכתוב ד' או ה' להכניס מה שדילג שממעט הכתב
ומחזי כמנומר וטוב לסלק היריעה ע"כ.
סימן רפ
ספר תורה שנקרעה היריעה למעלה או למטה בגליון ונכנס עד ב' שיטין בתוך הכתב יכול
לתופרה והוא שלא יעבור הקרע על האותיות בענין שישתנה צורת שום אות, אבל אם
עבר הקרע על הכתב לא יתפור וגם הקרע אינה נתפר אלא בגידין. נכנס הקרע תוך ג'
שיטין אם העור מעובד בעפצים יתפור שאז התפירה אינו ניכרת כ"כ, ואם אינו מעובד
בעפצים לא יתפור אע"פ שאין הקרע עובר על הכתב. ושאל אדוני אבי הרא"ש ז"ל
להר"מ אי שרי לטלות עליו מטלית מחוץ ולדבקו בדבק, ודעת אדוני אבי הרא"ש ז"ל היה
נוטה להתיר והר"מ מרוטנברק אסר.
ואם נקרע בין שיטה לשיטה או בין דף לדף שלא כנגד הכתב, עד שאילו נקרע כנגד הכתב
היה נכנס תוך ג' שיטין מיבעיא אם יכול לתופרו אם לאו, ולא איפשיטא, וכתב הרמב"ם
שיתפור ונראה כיון דלא איפשיטא עבדינן לחומרא.
ספר תורה שבלו ממנו יריעות ובא להחליפם לא יטול שתים ויחזיר שתים אלא יטול שלוש
ויחזור שלוש פירש אפילו לא בלו ממנה אלא אחת או שתים צריך להחליף שלוש לפי שאי
אפשר שיהו אותן שמחליף דומות לגמרי לאחרות לכך צריך שיהא לפחות שלוש דומות
ואז אין כ"כ גנאי בשינויין.
סימן רפא
ספר תורה שכתבו מין ישרף כתבו נכרי יגנז נמצא ביד מין או ביד נכרי יגנז ואין קורין בו
ואע"פ שאין קורין בו חייבין הציבור לקנותו ממנו ולגונזו כדי שלא יזלזל בו, ומיהו אם רוצה
להעלותו הרבה אין קונין אותו ממנו אלא בכדי דמיו ומעט יותר, ואם רצה להעלותו הרבה
מניחים אותו בידו. גר שחזר לסורו מחמת יראה כשר לכותבו. ספר תורה שאמר הסופר
329 http://www.daat.ac.il/he-il/toshba * דעת אתר * מעוצבת מהדורה * דעה יורה טור
329
בעודו בידו שלא עיבד העורות לשמן או שלא כתב האזכרות לשמן נאמן והוא פסול
החזירו לבעליו נאמן על הגוילים ולא על האזכרות.
סימן רפב
חייב אדם לנהוג כבוד גדול בספר תורה ומצוה ליחד לו מקום ולכבד אותו המקום ולהדרו
ביותר, ולא ירוק כנגד ספר תורה, ולא יגלה ערותו כנגדו, ולא יפשוט רגליו כנגדו, ולא
יניחנו על ראשו כמשוי, ולא יחזיר אחוריו לספר תורה, אלא אם כן גבוה ממנו י' טפחים
אלא ישחה לפניו בכובד ראש ובאימה וביראה ובפחד שהוא העד הנאמן על כל באי עולם
שנאמר: (דברים לא) והיה שם בך לעד ויכבדנו לפי כחו. הרואה אותו כשהוא מהלך חייב
לעמוד לפניו ויהיו הכל עומדים עד שיעבור זה שמוליכו שמוליכו ויגיענו למקומו או עד
שיתכסה מעיניהם. דברים שבלוחות הברית הן שבספר תורה לכך צריך לכבדו. היה הולך
ממקום למקום וספר תורה עמו לא יניחנו בשק, ויניחנו ע"ג חמור וירכב עליו אלא מניחו
בחיקו כנגד לבו והוא רוכב על החמור, ואם היה מפחד מפני הגנבים מותר אפילו לרכוב
עליו,
ויש אומרים דאפילו בלא פחד הגנבים מותר להפשילו לאחוריו ע"ג החמור ולזה נוטה
אדוני אבי הרא"ש ז"ל, ומכל מקום הביא במסקנת דבריו דברי רב אלפס שאוסר אלא
אם כן לפניו ובחיקו לכן טוב להחמיר.
אמרו חכמים כל המכבד את התורה גופו מכובד על הבריות וכל המחלל את התורה גופו
מחולל על הבריות. ולא יאחוז אדם ספר תורה ויכנס בו לבית הכסא או לבית המרחץ או
לבית הקברות, אע"פ שכרוך במטפחת ונתון בתיק שלו, ולא יקרא בו עד שירחיק ד' אמות
מהמת או מבית הקברות או מבית הכסא, ולא יאחוז ספר תורה ערום פירש בלא מטפחת.
אסור לישב על המטה שספר תורה עליה. בית שבו ספר תורה לא ישמש בו מטתו עד
שיוציאנו ואם אין לו מקום להוציאו יעשה לפניו מחיצה גבוה י' טפחים.
וכתב הרמב"ם דשרי אם מניחו בכלי בתוך כלי והוא שאינן כליו המיוחדים לו אבל אם הם
כליו אפילו י' כחד מנא דמי. ואם פירש טליתו על הארגז שמונח בו חשוב ככלי בתוך כלי,
ואדוני אבי הרא"ש ז"ל כתב דלא שרי בספר תורה בכלי בתוך כלי, אלא בתפילין ושאר
ספרי הקדש אבל בספר תורה לא שרי אלא במחיצה, ומיהו בכל ספרי הקדש אפילו
בחומשים שרי בכלי בתוך כלי.
כל הטמאים אפילו נדות מותרים לאחוז בספר תורה ולקרות בו והוא שלא יהו ידיהן
מטונפות או מלוכלכות אלא ירחצו ידיהן ואח"כ יקראו בו.
ספר תורה שבלה או נפסל נותנין אותו בכלי חרש וקוברין אותו אצל ת"ח וזו היא גניזתו
כל תשמישי הספר שיש בהן קדושה אסור לנהוג בהן בזיון, לפיכך מטפחת ספרים שבלו
330 http://www.daat.ac.il/he-il/toshba * דעת אתר * מעוצבת מהדורה * דעה יורה טור
330
עושים מהם תכריכין למת מצוה. תיק שהוכן לספר תורה והונח בו וכן המטפחת והארון
והמגדל שמניחים בו ספר תורה, אע"פ שאין מניחין בו ספר תורה כשהוא לבדו אלא
כשהוא בתיק וכן הכסא שהוכן להניח עליו ספר תורה והונחה עליו ספר תורה, כולן
תשמישי קדושה הן ואסורים ולאחר שיבלו או ישברו נגנזין. תיבה שנשברה מותר לעשות
ממנה אחרת קטנה אבל אסור לעשות ממנה כסא לספר תורה וכסא שנשבר מותר
לעשות ממנה כסא קטן ואסור לעשות ממנה שרפרף לכסא, אבל הבימות שעומד עליהן
האוחז הספר אין בהן קדושה וכל מה שעושה לספר תורה אם עשהו על תנאי להשתמש
בו שאר תשמיש אם רצה מועיל בו התנאי.
כתב הרמב"ם:
תפוחי זהב שעושין לספר תורה לנוי תשמישי קדושה הן ואסור להוציאן לחולין אם לא
לקנות בדמיהן ספר תורה או חומש ע"כ.
ומיהו בפרק בני העיר קאמר על כל הנך דקתני בהן שאסור לשנותם לקדושה קלה אמר
רבא לא שנו אלא שלא מכרוהו שבעה טובי העיר במעמד אנשי העיר אבל מכרוהו שבעה
טובי העיר במעמד אנשי העיר שרי אפילו למשתי ביה שיכרא.
וכתב אדוני אבי הרא"ש ז"ל הלכך יחיד שמכר ספר תורה שלו מותר להשתמש בדמיו
דדמי למכרוהו ז' טובי העיר ולפי זה התפוחים יכולין בעליהם למוכרן והלוקח יכול לעשות
בו כל מה שירצה. מותר להניח ספר תורה ע"ג ספר תורה ואין צריך לומר ע"ג חומש
ומניחים חומשים ע"ג נביאים וכתובים, אבל אין מניחין נביאים וכתובים ע"ג חומשים ולא
חומשים ע"ג ספר תורה.
סימן רפג
מותר לדבק תורה ונביאים וכתובים בכרך אחד ומניח בין כל חומש וחומש ד' שיטין ובין כל
נביא ונביא ג' וכן בין כל נביא ונביא של תרי עשר ואין קדושתם כקדושת ספר תורה אלא
כחומש בעלמא ומותר לכתוב כל התורה חומש חומש בפני עצמו ואין בהם קדושת ספר
תורה השלם. ושיעור הגליון שלהם למטה ג' אצבעות ולמעלה ב' ובין דף לדף כמלא רוחב
גודל.
רב אלפס התיר לכתוב מגילה לתינוק להתלמד בה והרמב"ם כתב לא יכתוב מגילה בפני
עצמה שיהיה בה פרשיות ואין כותבין מגילה לתינוק להתלמד בה ואם דעתו להשלימה
לחומש מותר, ולזה הסכים אדוני אבי הרא"ש ז"ל אלא שכתב במסקנא ואפשר שרב
אלפס ראה להקל משום דלא אפשר לכל עני שבישראל לכתוב תורה שלימה לבנו. סדרן
של נביאים יהושע שופטים שמואל מלכים ירמיה יחזקאל ישעיה תרי עשר וסדר הכתובים
רות תהלים איוב משלי קהלת שיר השירים קינות דניאל מגילת אסתר עזרא ודברי הימים.
331 http://www.daat.ac.il/he-il/toshba * דעת אתר * מעוצבת מהדורה * דעה יורה טור
331
סימן רפד
אסור לכתוב בלא שרטוט ופליגי ביה איכא מאן דשרי למיכתב ב' תיבות בלא שרטוט ואסר
בג' ואיכא מאן דשרי בג' ואסר בד' וכן כתב הרמב"ם ובעל הלכות אסר ג' ושרי ב' ולזה
הסכים אדוני אבי הרא"ש ז"ל.
כתב הרמב"ם כל כתבי הקדש אין כותבין בלא שרטוט אפילו כתובים על הנייר ור"ת
פירש דוקא כשכותבין הפסוק לשם דרשה אבל הכותב אגרת שלומים לחבירו ומכוין
לכתוב הפסוק לדבר צחות מותר לכתוב כמה תיבות בלא שירטוט.
וכתב עוד כיון ששרטט שיטה עליונה מותר לכתוב למטה כמה שירצה בלא שרטוט וכתב
אדוני אבי הרא"ש ז"ל הלכך אני אומר הא דאמרינן אין כותבין בלא שרטוט היינו דוקא
בשיטה עליונה אבל מכאן ואילך השיטה העליונה היא כמו שרטוט כי היכי דאמרינן [גבי
תפילין] שאם שרטט בשיטה עליונה שוב אין צריך שרטוט לפי שסתם בני אדם יודעין
לאמן ידם לכתוב על שיטה עליונה בלא שרטוט. כתב הרמב"ן דוקא כתיבה אשורית
שכותבים בה תורה נביאים וכתובים בעי שרטוט אבל כתיבה שכותבין בה כתבים
ופירושים אינה צריכה שרטוט ואדוני אבי הרא"ש ז"ל כתב לא ראיתי לרבותי נוהגין כן.