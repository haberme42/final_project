סימן ע.
אסור לאדם להלוות מעות לחברו בלא עדים אפילו לתלמיד חכם אלא אם כן הלוהו על
משכון. ואם עושה עליו שטר הרי זה משובח. אבל בעדים יכול להלוות וזהו שנקרא מלוה
על פה כיון שאין בו קנין. ואם יש בו קנין חשוב כמלוה בשטר כדפרישית לעיל. והמלוה את
חברו בעדים אין צריך לפרעו בעדים אלא נאמן לומר פרעתיך. טען ואמר פרעתיך בפני
פלוני ופלוני אומרים לו הבא אותם ויעידו שצריך לברר דבריו. ומיהו אם אי אפשר לו לברר
כגון שמתו העדים או שהלכו למדינת הים ישבע היסת ויפטר. ואם באו העדים ואמרו לא
היו דברים מעולם כתב הרמ"ה שהוחזק כפרן ואינו נאמן שוב לומר פרעתי. והא דאמרינן
בפרק שבועת הדיינים מילתא דלא רמי עליה דאינש לאו אדעתיה ולא הוחזק כפרן
כשאמר פרעתיך בפני עדים והכחישוהו כיון שלא היה צריך לפרעו בעדים היינו דוקא
כשאומר דרך תימה ולא פרעתיך בפני פלוני ופלוני שאין משמע מדבריו שאומר אותו
בלשון ודאי, הילכך אע"פ שאמרו העדים לא היו דברים מעולם לא הוחזק כפרן אבל
כשחתך דבריו ואמר פרעתיך בפני פלוני ופלוני אז צריך לברר דבריו.
והרז"ה חילק כשאמר שהזמינם לעדות אז צריך לברר דבריו והוחזק כפרן אם יכחישוהו
אבל כשלא הזמינם לעדות אין צריך לברר דבריו. ורש"י כתב שאין צריך לברר דבריו אלא
כההיא דשבועת הדיינים כל מילתא דלא רמיא אאינש לאו אדעתיה ואין צריך לברר דבריו.
וכן יראה מדעת רב אלפס.
וכן כתב הרמב"ם:
האומר לחברו מנה לי בידך ואומר פרעתיך בפני פלוני ופלוני אומרים לו הביאם ותפטר.
מתו או הלכו למדינת הים ישבע היסת שפרעו שאין אנו מצריכים להביאן אלא לברר דבריו
להפטר אף משבועה שהמלוה לחברו בעדים אין צריך לפרעו בעדים ע"כ.
אמר לו אל תפרעני אלא בעדים צריך לפרעו בעדים פרעו שלא בעדים אינו נאמן והמלוה
גובה ממנו אפילו בלא שבועה.
וכתב הרמב"ם בין שאמר לו בשעת הלואה אל תפרעני אלא בעדים בין שאמר לו כן
לאחר הלואה אין חילוק וצריך לפרעו בעדים.
ואדוני אבי הרא"ש ז"ל כתב
אם כשאמר לו אל תפרעני אלא בעדים קבל דבריו אז אין חילוק בין בשעת הלואה ובין
שלא בשעת הלואה אבל אם לא השיב לו על דבריו אלא שתק בזה יש חילוק בשעת
הלואה אפילו לא אמר הן אלא שתק שתיקתו הוי הודאה דאדעתא דהכי קבל המעות אבל
http://www.daat.ac.il/he-il/toshba * דעת אתר * מעוצבת מהדורה * משפט חושן טור 119
119
שלא בשעת הלואה צריך לקבל עליו בפירוש ולא הוי שתיקתו הודאה כיון דהימניה
מעיקרא לא חשש השתא להשיבו.
אבל אם נתחייב לחברו בב"ד והתרה בו אל תפרעני אלא בב"ד /בעדים/ אפילו אם יאמר
איני מקבל עלי תנאי זה לאו כל כמיניה כיון שהוצרך להביאו לב"ד בשביל ממון זה והתרה
בו בפני ב"ד הוי התראתו התראה.
אמר לו אל תפרעני אלא בעדים ואמר לו פרעתיך בפני פלוני ופלוני ומתו או הלכו למדינת
הים לדעת רב אלפס אינו נאמן. וה"ר ישעיה חילק שהוא נאמן לענין זה שאם הלכו
למדינת הים שנמתין לו עד שיבואו אולי אמר אמת ולא אמרינן דליפרעיה מיד ולכי מייתי
עדים ואמרי דפרעיה מיהדר ליה אבל אם אמר פרעתיך בפני פלוני ופלוני ומתו שאינו יכול
להתברר לעולם אינו נאמן וצריך לפרעו מיד.
והרמב"ם כתב שבכל ענין נאמן ונשבע היסת ונפטר וכן דעת ר"י ולזה הסכים אדוני אבי
הרא"ש ז"ל וכן כתב הרמ"ה אלא שחילק דוקא שאמר פרעתי בפני פלוני ופלוני אבל אם
אומר בפני עדים סתם אינו נאמן. אמר לו אל תפרעני אלא בפני פלוני ופלוני ואמר
פרעתיך בפני פלוני ופלוני אחרים ומתו או הלכו למדינת הים אינו נאמן שמפני זה יחד
עדיו שלא יוכל לדחותו ולומר פרעתיך בפני אחרים [והלכו להם] ואם אמר פרעתיך בפני
פלוני ופלוני שיחדת ומתו או הלכו למדינת הים נאמן בשבועה שהרי אמר שקיים תנאו.
ואם מודה שלא פרעו אלא שאומר לא אפרעך עד שיבואו פלוני ופלוני אשר יחדת לי
ואפרעך בפניהם אין שומעין לו אלא פורעו בבית דין וכותבין לו שפרעו.
ואם פרעו בפני עדים אחרים והם בפנינו ומעידים שפרעו וכן אם אמר לו אל תפרעני אלא
בפני עדים ת"ח או רופאים והלך זה ופרעו בפני אחרים בהא איכא פלוגתא לרש"י אינו
נאמן. וכן דעת רב אלפס. ולדעת ר"ח והרמב"ן נאמן, ולזה הסכים אדוני אבי הרא"ש
ז"ל.
אמר לו אל תפרעני אלא בפני פלוני ופלוני ופרעו בינו לבינו הוא מודה לו רק שאומר
שקבלו בתורת פקדון עד שיבואו פלוני ופלוני שיחד לעדים ובתוך כך נאנסו בידו ותבעו
שיחזור ויפרענו פטור. מי שמכר שדהו באונס ומסר מודעה קודם לכן בענין שהמכר בטל
המעות של האנס שביד המוכר יש להן דין מלוה ע"פ ואינו טורף ממשעבדי בכח שטר
שבידו שאין לו דין שטר שלא נכתב כדין וגם נאמן לומר פרעתי.





סימן עא.
לוה שהאמין למלוה שיהא נאמן לומר שלא נפרע הרי זה נוטל בלא שבועה אבל אם הביא
הלוה עדים שפרעו פטור שלא האמינו אלא עליו ולא על העדים. ואם כתב תהא נאמן עלי
כשני עדים אפילו הביא ק' עדים הוא נאמן מהם ונוטל בלא שבועה. והני מילי דא"ל
מהימנת לי כבי תרי אבל אמר מהימנת לי כתלתא ופרעיה בפני ד' נאמן כיון דנחית לדעות
אזלינן בתר רובא ונאמנין.
כתב הרמ"ה הא דמהני נאמנות בלא קנין דוקא בשעת הלואה אבל לאחר הלואה ולא קנו
מיניה לא משתעבד.
כתב בעל התרומות טען המלוה כשהלויתיך התניתי על פה שאהיה נאמן עליך כשני
עדים והלוה אומר הן אבל פרעתיך נאמן ע"כ.
ואם פרעו בפני עדים וצריך לפרעו שנית כתב רב האי שמביא העדים שפרעו בפניהם
ומוציא ממנו. וה"ר יוסף מיגא"ש כתב אפילו יש עדים על הפרעון הראשון אין עדותן מועיל
לגבי הלואה זו לעולם שכיון שבתורת פרעון נתנם לו וכבר פסלן לזה אין לו עליו רק
שבועת היסת כמו מנה לי בידך. ודוקא שהעדים מעידים בפנינו פרע לו בהא אמרינן
שנאמן יותר מן העדים אבל אם יעידו בפנינו הודה שנפרע נאמנין שלא פסלם אלא לפרעון
אבל הודאה מילתא אחריתא היא ובזה לא פסלם וכן כתב רב אלפס בתשובה.
וכן כתב הרמב"ם
זה שהאמין למלוה כשני עדים מה תקנתו כשיפרע יקרע השטר או יעיד זה המלוה על
עצמו שבטל כל שטר שיש לו על פלוני או יעיד על עצמו שקבל כל חוב שיש לו על פלוני או
יעיד על עצמו שקבל כל חוב שיש לו על פלוני.
וה"ר ישעיה כתב, דאפילו להודאה נמי פסולין אלא אם כן בפני בית דין פרעו, או הודה לו
שפרעו נאמנין דנהי שהתנה עליו שלא יהו עדים נאמנין על ב"ד לא התנה.
והרמב"ן חילק ודאי אם א"ל מהימנת לי כל אימת דאמרת לא נפרעתי ובאו ב' עדים
והעידו ואמרו בפנינו הודה שנפרע והוא אומר לא [ס"א נפרעתי] הודיתי הוא נאמן דהא
הימניה כל אימת דאמר לא איתפרע והא אמר הכי, אבל אמר לו אל תפרעני אלא בפני
פלוני ופלוני ואתו סהדי ואמרו דאודי קמייהו נאמנין שהרי לא פסלם אלא לאותו פרעון
והואיל ומשום תנאי הם פסולים אין לך אלא מה שהתנה.
ואדוני אבי הרא"ש ז"ל כתב כדברי ה"ר יוסף מיגא"ש.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 121
121
וכתב בספר התרומות אבל מחילה ודאי מילתא אחריתא היא ואי אתו סהדי ומסהדי
דמחליה מלוה ללוה נאמנין אע"פ שיש בו נאמנות. והמדקדקין עושין שובר מכתיבת ידו
של מלוה על שטר שיש בו נאמנות, ותו ליכא למיחש למידי.
וגם במלוה בשטר שייך נאמנות ואע"פ שיש לו שטר אם טוען פרעתי צריך לישבע. ואם
האמינו עליו גובה בלא שבועה ואפילו לא האמינו אלא בסתם ולא פירש כשני עדים ואף
אם לא פירש בהדיא שיהא פטור מהשבועה אלא כתב מהימנת לי למימר לא נפרעתי.
כתב בעל התרומות
מה שנהגו לכתוב בטופסי דשטרות בלא שום שבועה קלה וחמורה לעולם ומה צריך כיון
שהאמינו כב' עדים הכל בכלל אלא נפקא מינה שלא יוכל להשביעו לא בתחילת הפרעון
ולא בסוף הפרעון שאפילו אחר הפרעון אם אמר לו השבע לי שלא לקחת ממון זה שלא
כדין זה יכול לומר לו אשבע לך מכל ממון שבעולם חוץ מממון פלוני שלא אשבע לך עליו
שפטרתני ממנו מכל שבועה בעולם מה שאין כן בשלא כתב לו אלא שהאמינו עליו כשני
עדים שאע"פ שהוא מתחייב בממון ולא יועילו לו העדים שמעידין שפרע כיון שהאמינו מכל
מקום יכול הוא לתבוע אחר כן ולומר לו כבר אתה יודע שלקחת ממני ממון שלא כדין ופרע
ליה והדר מייתי ליה לידי שבועת היסת וכן כתב הרמב"ם זה שפרעו ב"פ מפני הנאמנות
הלוה חוזר ותובע למלוה בדין ואומר לו כך וכך אתה חייב לי מפני שפרעתיך ב"פ, אי
הודה ישלם ואי לא הודה וכפר ישבע לו היסת שלא פרעו אלא פעם אחת ע"כ, לפיכך אם
כתב לו בנאמנות שיהא נאמן בלא שום שבועה קלה וחמורה וגלגול לא משתבע לא
בתחלת הפרעון ולא בסוף הפרעון. וכן כתב הראב"ד.
ואין פטור מועיל אלא לענין שלא נפרע או אם שטר שותפות הוא פוטרו משבועת השותפין
אבל לא לכל דבר.
כמו שכתב אדוני אבי הרא"ש ז"ל בתשובה:
ששאלת.
ראובן שנתן לשמעון מעות להתעסק בשותפות והאמין שמעון לראובן עליו ועל יורשיו
וכתב בו שאם יארע בשמעון דבר המעכבו מלישבע שבועת השותפין שהוא מאמינו
מעכשיו כב' עדים לומר שלא אירע הפסד באותו העסק ובכל אשר יאמר בעיקר הממון
ונפטר שמעון והניח מעות ביד לוי כשיעור חובו של ראובן ובא ראובן בשטר השותפות
לגבות מאותן המעות הנמצאים בעין ואומר שמממונו הם ואומר שיש להאמינו בדיבורו
בלא שבועה ע"פ שטרו.
יראה שאין ראובן נאמן,
http://www.daat.ac.il/he-il/toshba * דעת אתר * מעוצבת מהדורה * משפט חושן טור 122
122
שלא האמינו שמעון אלא משבועת השותפין שהיתה מוטלת עליו לישבע, אם היה טוען
שאירע הפסד בממון ולא הרויח כל כך דהיינו בכלל שלא עיכב משלו כלום ואם יארע בו
דבר שאינו יכול לישבע שבועה זו כגון ששמעון היה טוען טענת שמא אז יהיה ראובן נאמן
בדיבורו. אבל על טענה זו [אף] אם היה שמעון חי והיה טוען אלו שטרי חובות הן מממונך,
והיה ראובן אומר אינם מממוני אלא המעות שבתיבתך הן מממוני, על דבר זה לא האמינו
ע"כ.
וכן אין הנאמנות מועיל שלא להחרים חרם סתם אפילו אם פירשו בפירוש.
וכן כתב רב האי גאון בתשובה:
תנאה דחרם סתם והדרת ראש לא מהני בנאמנות, ואין חברו יכול לעכב עליו ולומר
הוציאני מן הכלל שלא האמינו לגזול ואם לא גזל אין עליו חרם סתם.
וכי מחרים לא לימא כל מאן דגזליה אלא כל מאן דאיתיה לגזילה בידיה ולא מהדר הכי
והכי ליהוי. והוו יודעין שאין אנו רגילין ליתן רשות לכל מי שיבא ויאמר כתבו לי פתקא
דלטותא ותנו לי רשות להחרים בציבור, אלא כך אנו אומרים לו אם אתה תובע אדם ידוע
הרי דין ביניכם ואם לאו מסור אתה בביתך /בב"ד/ על גוזליך וקלל אותם כרצונך. אבל
יתומים שבאו בטענת אביהם או אפוטרופוס ואמרו אין אנו יודעים אצל מי יש למורישנו
כלום, כותבין פתקא דלטותא.
ואם אחד רצה לצאת מבהכנ"ס כשזה מחרים יש לב"ד לומר לו למה אתה יוצא, ואם לא
רצה להתעכב אין מונעין אותו ואפילו שיצא בשעת החרם חל עליו. וכל חרם שב"ד גוזרין
אותו אינו צריך לבעל דין לענות אמן עליו ואף אם היה במצולות ים החרם חל עליו ע"כ.
שאלה לאדוני אבי הרא“ש ז“ל:
ששאלת שטר שיש בו נאמנות והלוה מוציא כתב יד המלוה שקצתו פרוע והמלוה אמר
שהפתקא הוא מעסק אחר והכתב עדיין בחזקתו.
תשובה:
אין שומעין לו שהנאמנות מועיל לענין שלא יוכל הלוה לטעון שהשטר פרוע אבל אינו
מועיל כנגד עדים שמעידין שנפרע אלא אם כן שפירש שיהא נאמן יותר משני עדים
והודאת בעל דין כמאה עדים דמי.
שאלה לאדוני אבי הרא“ש ז“ל:
ראובן נתחזק לו השטר על שמעון בג' אלפים שיפרע לו מחציתם לסוף שלשה חדשים
ומחציתם לסוף ו' חדשים ונפטר ראובן בתוך הזמן ותבעו יורשיו לשמעון לפרוע השטר
וטוען שמעון שכבר פרע לראובן לפני מותו ומראה כתב פרעון ועדים חתומים עליו ושואל
http://www.daat.ac.il/he-il/toshba * דעת אתר * מעוצבת מהדורה * משפט חושן טור 123
123
שיחזירו לו שטרו והיורשין אומרים שהעדים מעידין שקר ומבקשים מב"ד שיעשו בהן
דרישה וחקירה ולכפותם ונותנין אמתלא לדבריהם שאין בין זמן השטר וזמן הפרעון אלא
ט"ו יום ולא היה יכול המלוה לינצל לומר לא מצאתי השטר ואכתוב לך שובר א"כ למה לא
נתן לו השטר לקרוע ועוד כי עדיין לא הגיע זמן פריעת חוב השטר אלא לאחר פטירת
המלוה ועוד כל העומדים בבית ראובן מעידין שלא ידעו ולא שמעו מפרעון שטר זה מעולם
ואם היה אמת היו יודעין הפרעון שכל משא ומתן של ראובן היה על ידם.
תשובה:
אמת הדבר שאלו העדים צריכין דרישה וחקירה ע"י ב"ד מומחה מכל אמתלאות שיש
בדבר ואם ידרשו ויחקרו כדת וכראוי ויכוונו עדותן אין כח באמתלאות לבטל עדותן אף על
גב דהקובע לחברו זמן אינו נאמן לומר פרעתי תוך הזמן אם יש עדים שפרע אין להכחיש
העדים בשביל חזקה שאין אדם פורע תוך זמנו. ואע"פ שזמן השטר היה תוך ט"ו יום לזמן
הפרעון אפשר שהשטר היה במקום אחר וראובן היה צריך למעות ושמעון עשה עמו טובה
ופרע בלא החזרת השטר על ידי שובר.
ומה שהעומדים בבית ראובן לא ידעו ולא שמעו מפרעון זה לא ידעתי ולא שמעתי אינה
ראיה וקמי שמיא גליא לב העומדים אם יא לעקל אם לעקלקלות אלא שאין לפסול עדים
ולהוציא מעות באמתלאות הללו ואילו היו באים העדים לפני ב"ד מומחה יראי שמים
אפשר שיתברר הדבר לאמתו בדרישות וחקירות ואם אחרי כל הדרישות וחקירות יראה
לב"ד שהעדות מכוונת חייבין היורשים להחזיר השטר ללוה. ששאלת שטר שיש בו
נאמנות וכתוב בשטר שחייב עצמו בהוצאה ושוחד וטוען הלוה שאין הנאמנות אלא בגוף
השטר ולא בהוצאות.
תשובה:
כל תנאי שבממון תנאו קיים ומועיל הנאמנות אף לענין הוצאות ושוחד כמו שמועיל לעיקר
הממון שכתוב בשטר.
תשובה לרבי קלונימוס
שטר שיש בו נאמנות ונמצא המלוה כפרן בדבר אחר וע"י עדים לא מהני ליה הנאמנות.
אף על גב דקיימא לן הוחזק כפרן לאותו ממון לא הוחזק כפרן לממון אחר אפילו הכי בהא
הי בטל לנאמנות דהימניה לוה למלוה ולא שקיל מיניה אלא בשבועה.
שטר שיש בו נאמנות ואין עדי השטר בפנינו וטוען הלוה כי לא נכתב הנאמנות בציוויו כי
דרך הסופרים לכתוב מעצמן שופרא דשטרי אינו נאמן כיון שכתוב בו וקנינא מיניה על כל
מה דכתיב לעיל אינו יכול לבטלו אבל אם העדים בפנינו ומעידים שלא כתבוהו בציווי הלוה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 124
124
אלא מפני שופרא דשטרי כמו שרגילין הסופרים לכתוב בכל השטרות אף על גב דכתיב
בה וקנינא מיניה על כל דכתיב לעיל אין סומכין על הנאמנות. ואין כאן מגיד וחוזר ומגיד
דאיכא למימר אשאר מילי דשטרא חתימי כדאיתא בירושלמי. נאמנים העדים לומר על זה
חתמנו ועל זה לא חתמנו. אבל אם מפורש בו שקנו ממנו על הנאמנות ואח"כ אמרו לא
אמר לנו מעולם או בטעות חתמנו אינם נאמנין.
ועל כן כתב ה"ר יהודה ברצלוני שהוא מנהג טוב לכתוב בשטרות קנין על הנאמנות
מפורש ושוב אין לפקפק. ואע"פ שנהגו לכתוב וקנינא מיניה על כל הכתוב לעיל כתב בעל
התרומות דלענין הנאמנות אין צריך קנין. ובמקום שנהגו שלא לכתבו אלא בציווי הלוה
כשמצוה הלוה מועיל אפילו בלא קנין.
תשובה לרב אלפס:
שטרא דכתיב ביה נאמנות וקבע לו זמן אע"פ שכבר עבר הזמן עדיין הנאמנות קיים וכל
אימת דנפיק שטרא מידיה נאמן בלא שבועה.
במה דברים אמורים דמהני פטור סתם לפטרו משבועה בעוד שהלוה חי ובא לגבות ממנו
אבל אם מת ובא לגבות מיורשיו לא מהני אלא אם כן שפירש שפוטרו ממנו ומיורשיו והוא
הדין נמי אם כתב תהא נאמן עלי ועל באי כחי יורשיו בכלל ופטור גם מהיורשים.
וכן כתב רב אלפס בתשובה:
מי שהאמין בשטר הוא וכל הבאים מכחו היורשין נמי נאמנים כי הם באים מכחו ומקבלי
מתנה נמי באים מכחו אבל אם אמר הוא ויורשיו לא האמין אלא יורשיו בלבד אבל לא
מקבל מתנה ולוקח.
והרמ“ה כתב אף על גב דיורשין הן בכלל הבאים מכחו אם כתב הבאים ברשותו אין
היורשין בכלל אלא רק מקבל מתנה ולקוחות ולא נראה לחלק. ולענין פיטור אם מועיל
כשבא לגבות מלקוחות בהא איכא פלוגתא ר"ח כתב אע"פ שמועיל גבי יורשין אינו מועיל
גבי לקוחות ואין גובין מהן אלא בשבועה. ויש אומרים שאם קנו מידו וכתב שטר זה מועיל
גם גבי לקוחות משום דאית ליה קלא והראב"ד.
והרמב"ם חלקו בין היכא שקדם הנאמנות ללקוחות אם לאו שאם קדם הנאמנות למכירה
מועיל נמי גבי לקוחות ואם המכירה קדמה כגון לאחר שמכר כתב לו נאמנות על ההלואה
שקדמה למכירה אז אינו מועיל.
וכתב אדוני אבי הרא"ש ז"ל:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 125
125
והאידנא דנפישי רמאי נכון להחמיר כדברי ר"ח וכן אני דן. אבל גבי יורשים מהני. לפיכך
אפילו מת לוה בחיי מלוה ואח"כ מת מלוה אם כתב לו שפטר אותו והבאים מכחו ממנו
ומבאי כחו נוטלין יורשי המלוה בלא שבועה.
במה דברים אמורים דנאמנות סתם אינו מועיל גבי יורשין כשהאמין הלוה למלוה סתם
ומת הלוה אין המלוה נאמן על יורשיו אבל מלוה שהאמין ללוה שיהא נאמן לומר על
השטר שהוא פרוע מועיל נמי גבי יורשין שאם מת המלוה ובאין יורשין לגבות מהלוה נאמן
לומר שהוא פרוע. ומיהו הלוה צריך לישבע שהוא פרוע אפילו בחיי מלוה כיון דלא כתב
ליה מהימנת לי בלא שבועה דילמא הכי קאמר ליה מהימנת לי לבטולי שטרא וליהוי
כמלוה על פה והוי כמאן דטעניה מנה על פה וא"ל אידך נתתיו לך דמשתבע אידך שבועת
היסת דיד בעל השטר על התחתונה ולכך נאמן שלא יועיל הנאמנות אלא לבטל השטר
אבל לא ליפטר משבועה אם לא שפירש.
כתב הרמב"ם
אם התנה הלוה שיהא נאמן לומר פרעתי מועיל גם גבי יורשי הלוה שאם מת הלוה אינו
גובה מיורשיו ואין צריך לומר מן הלקוחות שאין גובין אפילו אם הלוה מודה שלא פרע
דחיישינן לקנוניא. ואם טען הלוה פרעתי מקצתו והמלוה טוען לא נפרעתי כלום משלם
המקצת שהודה ונשבע שבועת היסת ואם פטרו גם משבועת היסת אינו נשבע כלל ע"כ.
ובעל התרומות הוסיף לומר ונאמן לוה לומר פרעתי אפילו תוך הזמן לפיכך אם מת הלוה
תוך הזמן אין גובין מהיורשים שאנו טוענין שאביהן פרע שאם היה קיים היה נאמן לומר
שפרע אפילו תוך הזמן מכח תנאי הנאמנות אנן נמי טענינן להו ומיהו בשבועת היסת דלא
ידעי דלא פרע.
אבל אדוני אבי הרא"ש ז"ל כתב מת הלוה ואמרו היתומים אבינו אמר לנו שהוא פרוע
אין בדבריהם כלום, שאומר המלוה לאביכם האמנתי כשאומר שהוא פרוע ולכם לא
האמנתי ואני אומר שלא אמר אביכם מעולם כלום לכם. אבל אם הביאו עדים שאביהם
אמר לפניהם שהוא פרוע נתבטל השטר.
תשובה לאדוני אבי הרא"ש
ששאלת
שטר שכתוב בו נתחייב פלוני לפלוני או לפלוני והאמין למוציא השטר ואחד מהם הוציא
השטר וטוען הלוה שפרע לחברו וחברו מודה לו כיון שהאמין למוציא את השטר.
לאו כל כמיניה לומר שפרע כל זמן שזה מוציא השטר. ואם היו שותפין בחוב כיון שאחד
מהם מודה שנפרע אם יש לו נכסים למודה ב"ד יורדין לנכסיו ופורעים לחברו חלקו ואם
http://www.daat.ac.il/he-il/toshba * דעת אתר * מעוצבת מהדורה * משפט חושן טור 126
126
אין לו נכסים לא מהימן להפסיד כיון שהשטר בידו, אבל על חלקו הוא נאמן, וב"ד מגבין
לאחר חלקו.





סימן עב.
המלוה לחברו על המשכון צריך ליזהר שלא ישתמש בו מפני שהוא כמו רבית. ואם הלוה
לעני על מרא ופסל וקורדום וכיוצא בו ששכרו מרובה ואינו נפחת אלא מעט יכול להשכירו
ולנכות לו דמי השכירות בחובו. אבל בדברים אחרים שתשמישן מרובה לא. ויראה דאפילו
במרא וקורדום דוקא לאחרים יכול להשכירם אבל הוא לא ישתמש בהן וינכה לו בחובו
משום חשדא, כדרך שאמרו פורטין לאחרים ואין פורטין לעצמן.
כל הגאונים פסקו שהמלוה על המשכון שומר שכר הוא וחייב בגניבה ואבידה ופטור מן
האונסין וכן פסק רב אלפס וכן כתב הרמב"ם.
ופסקו ג"כ דליתא לדשמואל דאמר האי מאן דאוזיף לחבריה אלפא זוזי ואנח ליה קתא
דמגלא עליה אי אבד קתא דמגלא אבד אלפא זוזי אלא לא הפסיד אלא כנגד משכונו וכנגד
משכונו מיהא הפסיד לא שנא משכנו שלא בשעת הלואתו לא שנא משכנו בשעת הלואתו
בין הלוהו פירות בין הלוהו מעות. ולשיטתם הוי פיסקא הכי שאם נגנב או אבד המשכון
והיה כנגד דמי החוב אין לאחד על חברו כלום ואם החוב יותר על המשכון משלם הלוה
היתרון ואין חילוק בהן בין אם פירש המלוה שאינו מקבל המשכון אלא בכדי שוויו בין אם
קבלו סתם. ואם דמי המשכון יתרים על החוב נותן המלוה ללוה היתרון ואם נאבד המשכון
באונס פטור המלוה וגובה כל חובו.
אבל ר"י פסק שהמלוה על המשכון שומר חנם הוא ואף על פי כן כנגד דמי החוב הוי
כאילו פירש שמקבלו בתורת פרעון ואיתא לדשמואל ולפי זה הוי פיסקא הכי אם
המשכונות כנגד החוב ונגנב או אבד יצא זה בזה ואין לאחד על חברו כלום, לא שנא
משכנו בשעת הלואתו או שלא בשעת הלואתו בין הלוהו פירות בין הלוהו מעות. ואם
החוב יותר על המשכון הלוה הוא נותן למלוה דמי היתרון.
במה דברים אמורים שהלוהו סתם אבל אם פירש לא מיבעיא אם אמר בהדיא אם יפסיד
המשכון שיפסיד כל חובו דפשיטא שאינו משלם לו היתרון אלא אפילו לא אמר אלא אע"פ
שאינו שוה כנגד כל החוב קבלתיו אפילו הלוהו על קתא אלף זוז אם אבד המשכון אבד כל
החוב. וכן אם הלוהו על שני קתות אלף זוז או על קתא עם משכון אחר אלף זוז ואבד
הקתא או המשכון הפסיד חצי החוב. אבד השני הפסיד חצי האחר. ואם דמי המשכון
יתרים על החוב אין המלוה נותן ללוה היתרון. ואם נאבד באונס, ישבע המלוה כדין
השומרים וגובה כל חובו ולזה הסכים אדוני אבי הרא"ש ז"ל. לפיכך המלוה לחברו על
המשכון ואבד ואומר המלוה סלע הלויתיך עליו ושקל היה שוה ושואל שקל כי הלוהו סתם
http://www.daat.ac.il/he-il/toshba * דעת אתר * מעוצבת מהדורה * משפט חושן טור 128
128
ולא פירש שמקבלו בשביל כל החוב והלוה אומר שהיה שוה סלע ישבע המלוה כעין
דאורייתא שאינו ברשותו וישבע הלוה היסת ויפטר.
אמר המלוה סלע הלויתיך עליו ושקל היה שוה והלוה הודה במקצת ואומר שהיה שוה ג'
דינרין ישבע המלוה שאינו ברשותו וישבע הלוה שבועת התורה שהיה שוה ג' דינרין
וישלם לו דינר. ואם אמר המלוה סלע הלויתיך ושקל היה שוה והלוה אומר איני יודע כמה
היה שוה ישבע המלוה שאינו ברשותו ויכלול בשבועה שלא היה שוה אלא שקל וישלם לו
הלוה ב' דינרין שודאי הוא חייב לו ואינו יודע אם פרעו אם לאו. ואם יש למלוה עדים
שנאבד נוטל שקל בלא שבועה אלא שמחרים הלוה סתם על מי שנטל ממנו שלא כדין.
ואם הלוה תובע למלוה ואומר סלע הלויתני עליו ושתים היה שוה יד ואבדתו בפשיעה
ולדברי הגאונים אפילו נגנב או נאבד והמלוה אומר שלא היה שוה אלא סלע אם הלוה
מאמינו שנאבד או שיש לו עדים שנאבד נשבע המלוה כעין של תורה שאינו ברשותו
ומגלגל עליו שלא היה שוה יותר ממה שהלוהו. ואם המלוה מודה במקצת שאמר הלוה
סלע הלויתני עליו ושתים היה שוה ואמר המלוה שלא היה שוה אלא ה' דינרין משלם לו ה'
דינרין [ס"א דינר אחד] שמודה וישבע שבועת התורה שלא היה שוה יותר מה' דינרין
וכולל בבועתו שאינו ברשותו אם אינו מאמינו שנאבד, וגם אין לו עדים שנאבד.
ואם אמר לו הילך הדינר שהוא שוה יותר ממה שהלויתיך או שאומר היה לי בידך בכדי
שהיה שוה יותר על החוב הרי זה נשבע היסת ונפטר, אם זה מאמינו או אם יש לו עדים
שנאבד. ואם אמר הלוה סלע הלויתני עליו ושתים היה שוה והמלוה אומר איני יודע כמה
היה שוה ישבע המלוה שאינו ברשותו ויכלול בשבועתו שאינו יודע שהיה שוה יותר מדמי
החוב ויפטר. ואם יש עדים שנאבד או שהלוה מאמינו נשבע היסת שאינו יודע שהיה שוה
יותר מדמי החוב ויפטר ואם השיב אני יודע שהוא שוה יותר מדמי החוב ואיני יודע כמה
הוי ליה מחויב שבועה ואינו יכול לישבע ומשלם לו סלע. ואם רצה המלוה מחרים סתם על
מי שנוטל הימנו מה שלא היה לו ליטול. ואם שניהם תובעין זה את זה שאמר הלוה סלע
הלויתני עליו וב' היה שוה והמלוה אומר שלא היה שוה אלא שקל נשבע הלוה היסת שלא
היה שוה פחות מסלע, ואם היה הלוה מאמינו שנאבד או שיש לו עדים גם הוא לא ישבע
אלא היסת שלא היה שוה יותר מסלע.
היו שניהן מודין זה לזה כגון שאמר הלוה סלע הלויתני עליו וסלע היה שוה ובא לפדותו
והמלוה מודה אלא שאומר שאבד אם אין לו עדים ואין הלוה מאמינו נשבע שאינו ברשותו
ויצא זה בזה. ואם יש שם עדים שנגנב והיה שוה יותר על החוב והמלוה טוען שלא פשע
בו ואין לו לשלם כי אין לו עליו אלא דין שומר חנם לדעת ר"י והלוה אומר כי פשע בו
ושואל ממנו מה שהיה שוה יותר על החוב ישבע המלוה כדין שומר חנם שלא פשע בו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 129
129
ואם הלוה תובע ביתרון שהיה שוה יותר על דמי החוב ויש עדים בזה או שהמלוה מודה לו
אלא שטוען שנאבד באונס ותובע דמי חובו ישבע המלוה כעין תורה שאינו ברשותו ושלא
שלח בו יד ושנאבד באונס וגובה חובו מהמלוה שהרי אין הלוה יודע כיצד נאבד והוה ליה
כהלויתני ואיני יודע אם החזרתיו לך אם לאו. וכל היכא שהמלוה צריך לישבע שאינו
ברשותו אפילו שאמר הריני משלם כפי שתבע הלוה ואיני נשבע אין שומעין לו דחיישינן
שמא עיניו נתן בו ואם היה דבר שמצוי בשוק לקנות כמותו באותן הדמים שרוצה לשלם
הרי זה משלם ואינו נשבע.
במה דברים אמורים בזמן שהשבועה מוטלת רק על המלוה ואין על הלוה שום שבועה,
אבל בזמן שהלוה נשבע כמה היה שוה כדי ליטול או ליפטר, אז לא ינצל המלוה לעולם
מלישבע שאינו ברשותו אפילו אם ירצה לשלם והוא דבר מצוי לקנות דחיישינן שמא יוציא
את המשכון אחר שבועת הלוה.
ואם לא נאבד המשכון וחלוקין בעיקר ההלואה ואומר המלוה שהלוהו סלע והלוה אמר
שלא הלוהו אלא שקל אם הוא בענין שהיה המלוה יכול להחזיק במשכון ולטעון לקוח הוא
בידי או לא היו דברים מעולם או החזרתיו לך נאמן גם לומר שהלוהו עליו עד כדי דמיו
בשבועה.
וכתבו הגאונים אע"פ שאם היה טוען לקוח הוא בידי או לא היו דברים מעולם היה נפטר
בשבועת היסת כשטוען שהלוהו עליו עד כדי דמיו צריך לישבע בנקיטת חפץ כעין
הנשבעין ונוטלין. והראב"ד כתב שגם עתה שנשבע שהלוהו עליו כדי דמיו אינו נשבע
אלא היסת. ואפילו לדברי הגאונים דוקא כשתפש חפץ יז זה שצריך להחזירו לבעליו ויטול
מעותיו אבל אם תפש מעות נשבע היסת ונפטר דהוה ליה כמנה לי בידך והלה אומר אין
לך בידי כלום, לפיכך אם המשכון שוה סלע הרי זה נשבע ונוטל אין המשכון שוה אלא
דינר הרי המלוה נוטל דינר מדמי המשכון ופורע הלוה עוד דינר שמודה בו ונשבע על
השנים שכפר בהם. ואם כפר בכל ואומר אין זה משכון אלא פקדון בידו ואין לו אצלי כלום
הרי המלוה נפרע מדמי המשכון ואם אינו שוה עד כדי חובו נוטל ממנו מה ששוה ועל
השאר נשבע הלוה היסת ונפטר. ואם הוא בענין שאינו יכול לטעון לקוח הוא בידי או לא
היו דברים מעולם או החזרתיו לך נשבע הלוה שלא הלוהו אלא שקל ופורע לו ונוטל
משכונו.
כיצד דברים שאינן עשויים להשאיל ולהשכיר ואין עדים לומר היאך באו לידו אפילו ראו
עדים עתה בידו נאמן לומר לקוח הוא בידו. וכן אפילו דברים העשויין להשאיל ולהשכיר או
שאין עשויין להשאיל ולהשכיר אלא שיש עדים שבאו לידו בתורת שאלה או אם אין עדים
שראו עתה בידו יכול לומר החזרתיו לך או לא היו דברים מעולם אם אין עדים שמסרם
לידו. אבל דברים העשויין להשאיל ולהשכיר ויש עדים שראוהו עתה בידו אינו יכול לומר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 130
130
לקוח הוא בידי או החזרתיו לך. ודברים העשויין להשאיל ולהשכיר פירש הרמב"ם ז"ל
כגון שתחילת עשייתם היה להשאיל ולהשכיר ורבינו תם ורבינו אלפס פירשו שאין צריך
שיהא תחילת עשייתם להשאיל ולהשכיר אלא כל דבר שמקפידין עליו להשאיל מפני
חשיבותו או שמתקלקל הוא דבר שאין דרכו להשאיל ולהשכיר ושאר כל הדברים הן דרכן
להשאיל ולהשכיר והוא שיהיה זה שהחפץ בידו רגיל אצל בעל החפץ וגם שיהיה בעל
החפץ רגיל להשאיל כליו לאחרים והכל תלוי באהבת האיש ובשנאתו ולפי מנהגו ומנהג
המקום ולפי ראות הדיין כי יש אדם קשה שאינו משאיל כליו לשום אדם ויש שמשאיל לכל
אדם אף על פי שאינן רגילין אצלו ויש שמשאיל לרגילים ואינו משאיל לשאינן רגילין אצלו.
שאלה לאדוני אבי הרא“ש ז“ל:
ששאלת
התופש חפץ מחברו וטוען שיש לו עליו עד כדי דמיו מעסק משא ומתן שביניהם אם צריך
לברר הדבר.
תשובה:
נכון הוא לברר הדבר האיך דנתחייב לו משום דנפישי רמאי אולי מתוך דבריו יתבאר
רמאותו וכן כז אני נוהג לפסוק וכן כתבו הגאונים. והיכא שמוחזק במשכון שלא בעדים
שאמרנו שיכול לטעון עליו עד כדי דמיו ואם אינו שוה לשומת הבקיאין החצי שהוא טוען
עליו ואומר אני אטלנו בחובי לפי שהוא שוה בעיני כדי חובי והאחר כופר שאינו חייב לו
כלום ואומר אע"פ שאיני חייב לו אני רוצה לסלקו בדמים שהוא שוה לשאר בני.
כתב בעל התרומות שהדין עם בעל הכלים שלא האמינו להמחזיק אלא בשביל תפיסתו
לפיכך אינו נאמן אלא בכדי תפישתו ולא יותר לפיכך יתן לו כדי שוויין לשאר בנ"א ויקחנו
אם ירצה.
ויש אומרים שהדין עם המחזיק והכי מסתברא כיון שאין כאן עדים ואילו היה אומר לקוח
הוא בידי היה נוטל בעל כרחו של השני גם עתה נמי שטוען עליו יותר מכדי דמיו אלא
שאמר שרוצה ליטלו בחובו נוטלו בעל כורחו. ואין חזקת המחזיק מועלת לטעון עליו כדי
דמיו אלא בדבר שאינו יכול לילך מעצמו והוא עומד תחת יד בעלים כגון מטלטלין ועבד
קטן שאינו הולך על רגליו ובהמה המשתמרת ביד הרועה דכיון שהוא שמור ביד בעליו וזה
מוחזק בו נאמן לטעון עליו עד כדי דמיו.
אבל עבדים גדולים ובהמה שאינה מסורה לרועה אלא מעצמה הולכת ורועה אינו נאמן
לומר לקוח הוא בידי או משכון הוא בידי אלא כשיביא עדים האחר שהם שלו יחזיר לו
העבד והבהמה והוא ישבע לו שלא מכר ולא משכן לו כלום לפי שאין תפישתן תפישה
שמעצמן הולכים בכל מקום ובכל מקום ברשות בעלים הם. ואם החזיק בהם שלש שנים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 131
131
ויש לו עדים בכך הרי זה נאמן וישבע היסת שלקחה ממנו או שמסרו לו בחובו. משכן
לחברו כלים שעושין בהן אוכל נפש או משכן אלמנה בלא עדים לא אמרינן כיון שחייב
להחזירו אזל ליה מגו ואינו יכול לטעון עליו כדי דמיו אלא כיון שאין עדים והיה יכול לכפור
יכול לטעון עליו כדי דמיו.
כתב בעל העיטור אם המלוה כופר במשכון ושניהם מודים בהלואה ישבע המלוה היסת
שלא הניח בידו משכון והלוה ישבע היסת שהוא תופש משלו כנגד חובו אם היה משכונו
כנגד חובו או יותר ואע"פ ששוה יותר כבר נפטר המלוה ממנו שכבר נשבע עליו ואם היה
שוה פחות נשבע שמשכונו היה שוה כך וכך וישלם השאר.
משכון שנפחתו דמיו ביד המלוה וטוען הלוה ברי לי שנפחת מחמת שנרקב או אכלוהו
עכברים או עש אם טוען המלוה ששמרו במקום שמשתמר מעכברים וריקבון וניערו כראוי
אם כן אנוס הוא ונשבע היסת שהוא כדבריו ונפטר. ואם מודה שלא שם אותו במקום
המשתמר מעכברים או לא ניערו כראוי חייב לשלם הפחת. ואם יש מחלוקת ביניהם זה
אומר נפחת כך וכך וזה אומר לא נפחת כל כך אם הלוה מודה שמתחילה לא היה שוה
אלא כדי החוב כגון שהלוהו עשרים והיה שוה עשרים ועתה שוה עשרה והמלוה אומר
שמתחילה לא היה שוה אלא ט"ו ושואל ממנו ה' נשבע הלוה היסת ונפטר, ואע"פ שהוא
מודה במקצת שהרי המשכון הילך הוא. אבל מלוה אינו נשבע שהרי גם מתחילה לא היה
שוה אלא כדי חובו ואם מתחילה היה שוה יותר מכדי החוב כגון שטוען הלוה שהיה שוה
ל' והלוהו כ' ועתה אינו שוה אלא ט"ו ושואל ממנו י' והמלוה אומר שלא היה שוה אלא כ"ה
ואין לו ליתן אלא ה' נשבע המלוה שלא נפחת אלא עשרה לא ומנכה לו חמשה מתוכו
והשאר גובה מהמשכון שהוא נאמן בשבועה עד כדי דמיו. וכל שכן אם אפילו אחר שנפחת
שוה כדי החוב והם חלוקים בפחת או שאמר המלוה איני יודע כמה נפחת שנשבע המלוה
שבועת היסת ונפטר.
כתב בעל העיטור מלוה אומר סלע הלויתיך עליו וג' דינרין היה שוה ויש לי אצלך דינר
ולוה אומר מכרתיו לך בשלשה דינרין ולא נתת לי המעות ותובע אותו בהם שניהם נשבעין
שבועת היסת זה נשבע שמשכונא הוא בידו וזה נשבע שמכרו לו. ואם רצו להפך שבועתן
זה על זה הופכין. ואם הם חלוקים על ההיפוך זה אומר אני מהפכה וזה אומר אני
מהפכה, עומד הדבר עד שיתרצה אחד מהם. ואם לא נתרצו שניהם נשבעין.
כתב ה"ר יהודה ברצלוני מלוה שטוען שנאבד המשכון באונס והלוה טוען ברי לי שאתה
מכרתו ולקחת דמיו נשבע הלוה היסת ונפטר במגו שאין לך בידי כלום או פרעתיך. ראובן
שמשכן משכון ביד שמעון והלך שמעון ומשכנו ללוי או נתנו לו במתנה מה שהיה לו עליו
ונאבד מיד לוי ותובע ראובן משכונו מיד שמעון ואומר כי סלע היה שוה ולא הלוה עליו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 132
132
אלא ב' דינרין ושואל ממנו ב' דינרין ושמעון אומר שלא היה שוה אלא ג' דינרין ואינו חייב
לו אלא דינר, ונמצא שמעון מודה במקצת וצריך לישבע שלא היה שוה אלא ג' דינרין ואינו
חייב לו אלא דינר, עוד צריך לישבע שבועת השומרים שאינו ברשותו ושלא פשע בו ליפטר
מהדינר וזה אי אפשר לו לישבע כיון שמסרו ליד לוי ולוי אינו יכול לישבע לפטרו כי יאמר
לו אתה מהימן לי ולוי לא מהימן לי לפיכך הוה ליה מחויב שבועה ואינו יכול לישבע
ומשלם. וכן הדין אם נפחת המשכון ויש מחלוקת ביניהן כמה שיעור פחיתותו ומודה
שמעון שנפחת ואינו יודע אם בפשיעת לוי נפחת או באונס הוה ליה מחויב שבועה ואינו
יכול לישבע ומשלם.
ואם רצה שמעון להחרים על כל אדם שיודע שמשכונו אינו שוה כמו שטוען הרשות בידו
ואם יש שם עדים ששמרו לוי כראוי ונאבד ממנו באונס נפטר שמעון שהרי אין עסק
שבועה ביניהם דנימא מתוך שאינו יכול לישבע משלם. ואפילו אין עדים והיה דרך ראובן
להפקיד פקדונותיו ביד לוי שנמצא שנאמן הוא בעיניו וטוען לוי שנאבד ממנו באונס ישבע
לוי שבועת השומרין שאינו ברשותו ושלא שלח בו יד ושלא פשע בו ויפטר שמעון ואם
פשע לוי בשמירת המשכון ואין לו ממון לשלם אע"פ שראובן רגיל להפקיד אצל לוי שמעון
חייב לשלם לראובן דינר אחר שישבע לו שלא היה המשכון שוה יותר מג' דינרין, שהרי
שמעון הוא בעל דבר של ראובן וישאר לו חוב דינר על לוי הפושע.
שאלה לאדוני אבי ז"ל:
ששאלת ראובן שואל משמעון משכון שמשכן בידו והשיב שמעון בנך הקטן בא ושאל אותו
בשמך ונתתיו לו וראובן אמר שלא בא לידו.
תשובה:
שמעון פושע הוא שמסרו ליד בן ראובן אפילו אם היה גדול. אף על גב דאמרינן כל
המפקיד על דעת אשתו ובניו הוא מפקיד מכל מקום דוקא פקדון לפי שאין דרך בני אדם
לשמור ולסגור כל חפציהם בתיבות דאדעתא דהכי הפקיד דיניחנו ביד אשתו ובניו מכל
מקום אם פשעו בו אשתו ובניו חייב הנפקד לשלם. אבל הממשכן או המשאיל חפץ ליד
חברו צריך להחזיר ליד הבעלים כדתנן השואל את הפרה ושלח לו ביד בנו וכו' כל שכן
הכא ששלחו לו ביד בנו קטן דאבידה מדעת היא.
שאלה לאדוני אבי הרא“ש ז“ל:
ראובן היה לו מעות ביד שמעון ובקש ממנו לוי שילוה אותם לו ונתרצה להלוותן לו ונתן לו
בהן משכון ושלח ראובן כתב לשמעון שיתן המעות ללוי ונתנן לו ונאבדו המשכונות ביד
ראובן.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 133
133
תשובה:
ודאי דין מלוה על המשכון יש לו כיון ששמעון נתן המעות שהיה בידו משל ראובן ללוי
בציוויו ונתחייב ראובן בשמירת המשכונות. ומיהו לא נתחייב בשמירתם באותה שעה ואם
הוא מסופק ואינו יכול לישבע אין מוציאין המעות מיד לוי.
עוד שאלה לאדוני אבי הרא“ש ז“ל:
ראובן תובע ללוי ספרים שמשכן לשמעון ואמר ששמעון המחהו אצל לוי לתת אותם לו
בשבילו כשהיה נותן לו המעות כמו שהם ממושכנים וכשהוציא לוי הספרים לתתם לראובן
אומר שנפחתו ונפסדו בידו ותבע לשלם לו הפחת ולוי אומר לאו בעל דברים דידי את כי
ממי שקבלתי הספרים הוא הרשני ללמוד בהם כל זמן שיהיו ברשותי וצוני לכשתתן לי
המעות שאתנם לך אם תרצה ליתן לי המעות אתנם לך ואם לא ישארו הספרים עד שיבא
שמעון והשיב ראובן משעה שהמחני אצלך לא היה לך ליגע בהן ובנך למד בהן בענין
שנפחתו ויש לך לשלם לי הפחת.
תשובה:
מה שטוען לוי לאו בעל דברים דידי את מי שנתן לי הספרים הרשני ללמוד בהן טענה זו
היתה מועיל לו אילו היה סבור שהיו הספרים של שמעון אבל הוא היה יודע שהספרים היו
של ראובן כי שמעון ציוהו ליתנן לראובן כשיתן לו המעות הלכך אף אם הרשהו שמעון
ללמוד בספריו לא היה לו לשמוע לו כי מה כח יש לו לשמעון להרשות ללוי להשתמש בהן
בלא רשות ראובן והלא אף לשמעון לא היה רשות להשתמש בהן בלא רשות ראובן והוא
לא טען שהרשה ראובן לשמעון ללמוד בהן הלכך שלח בהן יד שלא ברשות וחייב לשלם
כל מה שנפחתו הספרים בתשמיש שנשתמש בהן. ולא מצי למימר לאו בעל דברים דידי
את אין לך דין כי אם עם שמעון דהוה ליה כגוזל ומאכיל לאחר רצה מזה גובה רצה מזה
גובה.
יורש שהוציא שטר שיש למורישו כך וכך ממון אצל פלוני ויש לפלוני משכון ביד המוריש
בהן וטוען היורש שהמשכון נאבד מיד מורישו באונס ותובע המעות נשבע הנתבע היסת
ונפטר. ולא אמרינן שישבע היורש שבועת היורשין ויטול דכל שטר שמוציא היורש הוא
ודאי והפרעון ספק אבל הכא כיון שהגיע ליד המוריש משכון כנגד הלואתו וספק נאבד
באונס או בפשיעה לפיכך השטר בטל וישבע זה היסת שלא החזיר לו המשכון ושהיה שוה
כנגד חובו ויפטר. ראובן הניח משכון ביד שמעון ומת שמעון והניח בנים קטנים ובא ראובן
לשאול משכונו מיד יורשי שמעון ואומר שהוא ממושכן ביד אביהן בחמשים וטוענין
היתומים כי אביהן צוה שהוא ממושכן במאה הנ' שראובן מודה יתן מיד ליתומים והנ'
http://www.daat.ac.il/he-il/toshba * דעת אתר * מעוצבת מהדורה * משפט חושן טור 134
134
האחרים יתן ביד שליש עד שיגדלו היתומים וישבעו שבועת יורשין שלא פקדנו אבינו ושלא
מצאנו בין שטרותיו שמשכון זה פרוע ונוטלין הנ' מיד השליש.
במה דברים אמורים כשהיה המשכון שוה ק' ואם לאו אין עליו לתת אלא כדי דמיו ועל
השאר ישבע היסת שאילו היה אביהן קיים לא היה יכול לטעון עליו יותר מכדי דמיו.
במה דברים אמורים שאין המשכון מדברים העשויין להשאיל ולהשכיר אבל אם הוא
מדברים העשויים להשאיל ולהשכיר אינו משלם אלא הנ' ואפילו אם המשכון שוה יותר
שהוא נאמן במגו שהוא שאול בידו.
משכונו של ישראל ביד הגר ומת הגר ואין לו יורשים ובא ישראל אחר והחזיק בו מוציאין
אותו מידו ומחזירין אותו לבעליו שכיון שמת הגר פקע שיעבודו. וכן הדין נמי אם יש לו
שטר משכונא על קרקע של ישראל ומוחזקת בידו ומת ובא ישראל אחר והחזיק בה לא
עשה ולא כלום שמיד כשמת הגר פקע שיעבודו וברשות בעליה עומדת.
וכתב הר"ם מרוטנבורק עכו"ם שהלוה לישראל על המשכון ונפל הימנו ומצאו ישראל
חייב להשיבו לבעליו לפי שגוף המשכון שלו ולא היה לו לעכו"ם עליו אלא שיעבוד וכיון
שנפל ממנו ומצאו ישראל אחר פקע שיעבודו דאין להחזיר אבידה לעכו"ם. ואם בא לומר
לשום קדוש השם אחזירנו לעכו"ם יקדש השם בשלו ולא יקדש השם בשל אחרים בלא
דעתם. משכונו של גר ביד ישראל ומת הגר ובא אחר והחזיק בו זה קנה כנגד מעותיו
שהיה הגר חייב וזה קנה השאר
במה דברים אמורים כשהיה המשכון בחצר שאינה משתמרת ולא היה המלוה בחצרו
בשעת מיתת הגר, אבל אם היה המלוה בחצרו או אפילו לא היה בחצירו והמשכון בחצר
המשתמרת זכה לו חצרו בכל המשכון.
שאלה לאדוני אבי הרא“ש ז“ל:
ראובן היה לו בידו משכונות של שמעון ומת שמעון ובאו יורשיו ותבעו ממנו המשכונות
וטוען ראובן אותן המשכונות אני תופש בשביל שאמר לי לוי שותפי ששמעון הוא חייב לו
מדמי השותפות ורוצה לישבע על משכונות שבידי כי אמר תפישתי כתפישתו כי ידי כידו
בכל עסק השותפות ובשליחותו אני תופש אותם ויכול הוא לישבע על תפישתו כאילו הוא
היה תופש בהם.
תשובה:
נראה לי שאין לוי יכול לישבע על המשכונות שביד ראובן שותפו כי אם היה ראובן טוען
שמעון היה חייב לי מעות ואני תופש המשכונות בשביל המעות היה נאמן במגו דלא היו
דברים מעולם או החזרתיו לך אבל גבי לוי אין כאן מגו כי אין מגו אלא במה שבידו לטעון
http://www.daat.ac.il/he-il/toshba * דעת אתר * מעוצבת מהדורה * משפט חושן טור 135
135
אבל מה שביד אחר לטעון אין כאן מגו כי שמא חברו לא היה רוצה לשקר ולומר לא היו
דברים מעולם או החזרתיו לך.
עוד שאלה לאדוני אבי הרא"ש ז"ל
ראובן שכר חבית משמעון ונתן משכון בשבילה ובשביל השכר אח"כ החזיר לו חביתו ונתן
לו שכרו וא"ל תן לי משכוני א"ל לך עתה ובוא למחר ואחזירנו לך ובינתים נגנב מביתו
ושואל שיפרע משכונו.
תשובה:
כיון דקיימא לן המלוה על המשכון שומר שכר הוא חייב בגניבה ואבידה אף על גב דפקעה
כח ההלואה דכבר פרע לו דטעמא שהמלוה חברו על המשכון שומר שכר לאו משום
שיהא בטוח במעותיו דנימא דכיון דאזיל ליה האי טעמא לא הוי תו שומר שכר אלא טעמא
משום פרוטה דרב יוסף שמא יבוא לו עני בשעה שהוא טרוד לשוטחה שאין צריך ליתן לו,
הילכך אם נגנב קודם הזמן שקבע לו לבוא בשבילו נמצא עדיין היה ברשותו וצריך לנערו,
ואם נגנב אחר הזמן שקבע לו לבוא בשבילו נמצא שלא היה ברשותו ולא היה צריך לנערו
דהוי כשאר פקדון שאין הנפקד חייב לנערו כיון שברשות המפקיד לבוא וליקח אותו ולנערו
ולא דמי למשכון שאינו ברשות הלוה ליקח אותו ולנערו שאין המלוה מניח אותו ליקחנו,
לכך צריך המלוה להשתדל בו וזה כפקדון דמי ואין לו בו שום שכר ופטור מגניבה ואבידה.
ואם יש עדים ללוה שבא בזמן שקבע לו ולא נתן לו חייב ואם אין עדים ישבע המלוה שלא
בא בזמן שקבע לו ופטור. אע"פ שכתב בתשובה שהמלוה על המשכון שומר שכר בפסקיו
כתב שהוא שומר חנם כדפירשתי לעיל ודאחרונה היא. ולא כתבתי תשובה זו אלא ללמוד
ממנו חילוק זה למי שפוסק שהוא שומר שכר.
סימן עג.
המלוה לחברו סתם ולא קבע לו זמן יש לו זמן ל' יום שאינו יכול לתבעו קודם בין במלוה
בשטר בין במלוה על פה בין במשכון בין בלא משכון. אבל שאלה סתם זמנה לאלתר ויכול
לתבעו מיד.
כתב הרמב"ם
המלוה לחברו וקבע לו זמן לפרעו אע"פ שלא קנו מידו אינו יכול לתבעו קודם הזמן בין
במלוה ע"פ בין בשטר בין במלוה על המשכון בין שמת לוה בין שמת מלוה. וסתם מלוה
שזמנה ל' יום אם התנה שיתבע כל זמן שירצה יש לו לתבעו אפילו ביומו שכל תנאי
שבממון קיים. טען המלוה ואמר היום סוף הזמן שקבעתי לך ולוה אמר עד י' ימים קבעת
לי נשבע הלוה שבועת היסת ואם היה שם עד אחד שהיום סוף זמנו נשבע שבועת התורה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 136
136
כשאר טענות. זה אומר ה' ימים נשאר מהזמן וזה אומר י' ימים אומרים למלוה שימתין עד
סוף ה' וישבע היסת שנשארו עוד ה'. היתה המלוה בשטר או על המשכון וטוען הלוה זמן
קבעת לי ישבע בעל החוב שלא קבע לו זמן ויטול המלוה מיד עד כאן.
שאלה לאדוני אבי הרא“ש ז“ל:
ששאלת.
ראובן הלוה לשמעון מנה לפרעו לזמן פלוני ושמעון הקנה לראובן בקנין ושיעבד לו נכסיו
ואח"כ מיחה בסופר ובעדים שלא יעשו שטר על ההלואה אם יכול לתבוע ראובן מעותיו
מיד.
תשובה:
פשיטא שצריך לפרעו מיד כי נתן לו זמן על דעת שיעשה לו שטר וכיון שאינו רוצה לעשות
לו שטר למה יפסיד זה מעותיו אם זה ימכור נכסיו וזה לא ימצא ממה לגבות.
שאלה לאדוני אבי הרא“ש ז“ל:
ראובן נשבע שלא למכור משלו כדי לפרוע לשמעון מה שהוא חייב לו ושוב נשבע לו לפרעו
לזמן פלוני וכשהגיע הזמן טוען אין לי מעות וכבר נשבעתי שלא למכור כלום משלי כדי
לפרוע לך.
תשובה:
ב' שבועות הללו מכחישין זו את זו שהרי כשנשבע שנית שיפרע לזמן פלוני היה בכלל
שאם לא יהיה לו מעות לזמן שימכור משלו כדי לפרוע לו והוא נשבע כבר שלא למכור
לפיכך אם לא ימכור כדי לקיים שבועה ראשונה נמצא השניה שבועת שוא ומכין עליה
מכת מרדות ואם יתחרט מתוך המלקות וימצא פתח לשבועה הראשונה יתירו לו וימכור
ויקיים שבועה שניה.
במה דברים אמורים שקדמה שבועה ראשונה לחוב שמעון כגון שנשבע סתם שלא
למכור משלו בשביל שום חוב שיתחייב. אבל אם קדם חוב שמעון לשבועת ראובן לא חלה
השבועה כלל דהוה ליה נשבע לבטל המצוה דמושבע ועומד הוא מהר סיני לפרוע חוב
שלו ומכין אותו עד שתצא נפשו אם אינו רוצה לפרוע.
עוד שאלה לאדוני אבי הרא"ש זכרונו לברכה.
ראובן נתחייב לשמעון מנה לזמן פלוני ונשבע לפרוע לו קודם שיעבור הזמן שקצב לו ולא
תבעו בתוך הזמן עד שעבר ואמר ראובן אמת שאני חייב לך אבל לא מכח השבועה כי
כבר בטלה שלא תבעת אותו בזמנו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 137
137
תשובה:
יראה אע"פ שלא תבעו בתוך הזמן עדיין השבועה במקומה עומדת כי הזמן הוא נעשה
לזרזו שימהר לפרעו ועיקר השבועה על הפרעון ונהי שלא עבר על השבועה כיון שלא
תבעו שום אדם מכל מקום עדיין מוזהר ועומד בשבועתו לפרוע כשיתבע לו מידי דהוה
אמלוה לזמן אם לא פרע לו באותו הזמן חייב לפרעו אחר הזמן דלא נפטר בהעברת
הזמן.
עוד שאלה לאדוני אבי הרא“ש ז“ל:
ראובן נשבע לשמעון ליתן לו מנה בז' בניסן ואירע ז' בניסן באותה שנה בשבת ואומר
ראובן כיון שנשבע ליתן לו ביום ידוע ואירע אותו יום בשבת שהוא פטור מן השבועה וטוען
שמעון כי אין הכוונה דוקא לפרוע באותו יום אלא שלא יאחר מאותו יום ויפרע קודם הזמן
ויפטר משבועתו.
תשובה:
רואה אני את דברי שמעון כי כוונת שניהם היתה שיהא שמעון פרוע בז' בניסן ולא
שיפרענו דוקא באותו היום. ועוד אני אומר אם לא פרעו ראובן קודם ז' ניסן צריך ליתן
לשמעון משכון שוה מנה ביום השבת לקיים שבועתו דשוה כסף ככסף וחפצי שמים הוא
שיקיים שבועתו. ושוב אמרו לי שנשבע לפרוע בז' בניסן מעות ולא משכון. ואמרתי שאף
על פי כן לא נפטר מן השבועה כיון שבשעה שנשבע לא ידע דז' בניסן יהיה בשבת ואין זה
כנשבע לבטל את המצוה ושבועתו מתקיימת.
עוד שאלה לאדוני אבי הרא“ש ז“ל:
שטר שכתוב בו אם לא יפרענו לזמן פלוני שיפרע כך וכך ממון לקנס וכתוב בו דלא
כאסמכתא אם הוא נגבה בבית דין.
דע כי אסמכתא הוא ואינו נגבה אלא בקנין ומעכשיו ובבית דין חשוב.
לוה לזמן ובתוך הזמן רואה מלוה שהלוה מבזבז נכסיו ואין לו קרקע ותובע המלוה שלו,
כתב הרמב"ם שאין ב"ד נזקקים לו עד שיגיע זמנו. וכן כתב רבי יהודאי גאון לוה שבקש
לילך למדינת הים ולא הגיע זמן הפרעון אין לו לתובע לבקש ממנו ערב שלא ניתנה מלוה
ליתבע קודם הזמן כלל.
אבל רב אלפס כתב בתשובה:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 138
138
ראובן שקנה שדה משמעון ויצאו עליה עסיקין ובא לב"ד וטוען אני חושש שמא תצא
השדה מידי ואני חושש שתאבד ממונך ולא אמצא לך כלום קנה באותו ממון קרקע כדי
שאטרוף אותו שומעין לו.
וכן כתב אדוני אבי הרא"ש ז"ל
מי שיש לו שטר על חברו ולא הגיע זמנו ובא בתוך הזמן לבית דין ואמר מצאתי מנכסי
פלוני ואני ירא שמא יבואו לידו ויבריחם ממני ולא אמצא מקום לגבות חובי ומבקש מב"ד
שיעכבו הנכסים עד יגיע זמן השטר אם רואה הדיין שום אמתלא לדבריו או שלא יוכל
לגבות חובו כשיגיע הזמן מצווה הדיין לעכב הממון עד שיגיע זמן השטר.
וביאר עוד בתשובה:
מי שנשבע לפרוע ממון לזמן ידוע וירא בעל הממון שיעבור החייב על שבועתו ולא יפרע לו
בזמנו ורגלים בדבר שראוי הוא שיראה שמן הדין יש להטיל קנס עליו ולאיימו שיפרע בזמן
ולא יעבור על שבועתו. ולאחר שעבר הזמן שקבע לו או ל' יום במלוה סתם אם הלוהו על
משכון סתם יכול למכרו ע"פ ב"ד.
ויש אומרים שב"ד יודיעו ללוה תחלה.
אבל הרמב"ם כתב מלוה שבא לב"ד והביא משכונות ואמר זה משכונו של פלוני ואני
רוצה למכרו וליפרע מחובי אין ב"ד נזקקין לומר לו המתן עד שיבא הלוה ויטעון שהרי אם
ירצה לשקר יכול לומר לקוח הוא בידי אלא משיאין לו עצה למכרו בעדים כדי שידע הלוה
בכמה נמכר. אם המשכון כלה והולך יכול למכרו בב"ד אפילו תוך ל' יום בין שהיו שם
בעליו בין שלא היו שם בעליו.
ואדוני אבי הרא"ש ז"ל כתב בתשובה:
המלוה לחברו על המשכון סתם והוא דוחהו מיום ליום יתבענו בפני עדים שיפרענו ואח"כ
יעכבו ל' יום דאילו היה תובעו לדין היו נותנין לו זמן ל' יום ואח"כ ימכרנו בשומת ב"ד.
יראה מדבריו אע"פ שעבר מזמן ההלואה ל' יום צריך להמתין מלמכרו ל' יום אחר
התביעה.
וביאר עוד בתשובה:
מי שיש בידו משכון אין צריך להביא בעל המשכון לפני הדיינין ולהזהירו שיפדה משכונו
אלא לאחר שיזהירנו בינו לבינו שיפדה משכונו ואם לאו שימכרנו יקח ג' שמאים וישומו
המשכון כמה הוא שוה לימכר בשוק וימכרנו באותה שומא ואם לא שם אותו אלא נתנו
בפני עדים לסרסור עכו"ם הממונה ע"פ השופט אם יודעים כמה הוא שוה יעידו העדים
ועל פיהם יפרע לו המותר. ואם אין עדים יודעים כמה היה שוה והמלוה אומר היה שוה כך
http://www.daat.ac.il/he-il/toshba * דעת אתר * מעוצבת מהדורה * משפט חושן טור 139
139
וכך ישבע שהוא כדבריו ויפרע לו המותר ע"פ שבועתו. ואם אינו יודע כמה היה שוה או
אינו רוצה לישבע ישבע הלוה כמה היה שוה ויפרע לו המלוה מה ששוה יותר על חובו.
כתב עוד הרמב"ם המלוה לחברו על המשכון ומת הלוה והמלוה בין שמת לוה תחלה בין
שמת מלוה תחלה הואיל ונפרע ממה שתחת ידו ואילו היה רוצה היה אומר לקוח הוא
בידי הרי זה נשבע בנקיטת חפץ ונוטל.
שאלה לאדוני אבי הרא“ש ז“ל:
ששאלת המלוה לחברו על המשכון על מנת להחליטו אם לא יפדנו לזמן פלוני אי הוי
אסמכתא. ודאי אסמכתא הוא ויכול לפדותו מתי שירצה.
וששאלת.
אי שייך אסמכתא במשכון אם התנה עמו אם לא יפדנו לזמן פלוני שיגבה כדי חובו
מהמשכון והמותר יהיה מתנה מעכשיו אם מועיל תנאי שלא יהא אסמכתא או לא.
פשיטא דהוי טפי אסמכתא כיון שהזכיר מותר כמו [ב"מ קד.] אם אוביר ולא אעביד אשלם
אלפא זוזי.
וששאלת.
מי שיש לו משכון מחברו מהלואה או מכר וכשהגיע הזמן אמר לו צא ומכרו הלך ומכרו אם
יכול בעל המשכון לחזור לתבעו וליתן דמיו ולומר לא כוונתי אלא לדחותך כל זמן שלא
הקניתי לך או אין צריך קנין.
דבר פשוט הוא אם אמר אדם לחברו מכור חפץ זה וטול הדמים ומכרו שאין צריך קנין
לדבר זה שלא הוזכר קנין אלא לקיים מכר או מתנה או שכירות. אבל כשאדם מצוה
לחברו לעשות דבר ועושה צוויו אין צריך קנין.
וששאלת.
אם אמר לו המלוה אין נותנין בו אלא כ' זהובים ואמר ליה הלוה תנהו ונזדמן לו דרך למדי
והוליכו עמו ומכרו שם בשלשים זהובים אם התוספת לבעליו ואם יש חילוק בין מכרו כאן
או מכרו במדי ואם יש לו לנכות שכר טרחו הואיל והלך בלא זה.
תשובה:
מילתא דפשיטא היא כל זמן שלא נמכר הוא ברשות הלוה כי לא מכרו למלוה אלא אמר
ליה תנהו כך הלכך דמי המקח כולם של לוה הם ואין חילוק בין מכרו כאן או מכרו במדי.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 140
140
אבל אם הוציא יציאות לשכור חמור והוליכו למקום היוקר יפרע הלוה אבל שכר טרחו אינו
משלם לו כיון דבלאו הכי אית ליה אורחא להתם.
וששאלת.
ראובן שרוצה לפדות משכונו שביד שמעון ואמר ליה שמעון כבר מחלת לי וטוען ראובן
שאינו מחילה לפי שלא היה בקנין.
מחילה לא בעי קנין. מיהו מחילה לא שייך במשכון. בשלמא כשאדם חייב לחברו מנה
ומוחל עליו הוי מחילה במקום פרעון. אבל כשיש לאדם חפץ ביד חברו ואומר לו אני מוחל
לך החפץ לאו כלום הוא אלא אם כן שיאמר לו אני נותנו לך.
ששאלת.
ראובן תבע משכונו משמעון ושמעון משיב הלויתיך לזמן פלוני וכשהגיע הזמן הזהרתיך
לפדותו ואמרת לי לך ומשכנו ומשכנתיו על פיך ברבית תן הקרן והרבית ויחזרו לך
משכונך. שאל הדיין לשמעון וכי אמר לך למשכונו ברבית והשיב באמת לא אמר לי אלא
לך ומשכנו והבנתי מדבריו שאמשכן אותו ברבית וראובן טוען שמעולם לא אמר לו
למשכנו וכל שכן ברבית.
כיון ששמעון מודה שראובן לא א"ל למשכנו ברבית אלא למשכנו סתם אין בלשון הזה
במשמע שימשכנו ברבית ושיפרע הוא הרבית אלא שיבקש מי שילוה המעות בחנם על
המשכון ומה שהוא אמר שהבין מדבריו שימשכנו ברבית דברים שבלב אינן דברים ולא
היה לו לסמוך על מחשבתו עד שיפרש לו שיפרע הרבית וכיון שלא פירש אינו מחויב לו
רק הקרן ויחזיר לו משכונו.
סימן עד.
המלוה ניתנה ליתבע בכל מקום שאפילו הלוהו בישוב יכול לתבעו במדבר. ולא יועיל לומר
לא אפרע לך עד שאגיע לישוב.
וכתב הרמב"ן וראי אם הלוהו בישוב ומצאו במדבר אין יכול לכופו שיפרענו שם, כי מי
ימציא לו מעות שם ואפילו שמודה שיש לו שם מעות אך אין לו אלא כדי ספוקו עד שיגיע
לישוב אינו חייב ליתנם לו שאף בישוב מסדרין לו ונותנין לו מזון הראוי לו. אלא מיירי
שהמלוה א"ל פרע לי כאן כי יודע אני שיש לך דבר המספיק לפרעון שלי ולמחייתך והלוה
אמר אין לי כאן מה שיספיק לחובך כי אם למחייתי עד שאגיע לישוב הרי זה נשבע היסת
שאין בידו ספוק לפרעון חובו. בא הלוה לפרעו במדבר אם ירצה המלוה לא יקבל ממנו
לפי שיכול לומר לו לא אקבל ממך אלא בישוב כדרך שנתתי לך בישוב. ומיהו בכל מקום
ישוב יכול לכופו לקבל. אפילו אינו מקום המלוה ולא מקום הלוה ולא במקום שהלוהו יכול
http://www.daat.ac.il/he-il/toshba * דעת אתר * מעוצבת מהדורה * משפט חושן טור 141
141
לכופו לקבל אפילו אם יש כמה מדברות קודם שיגיע למקומו. הלוהו במדבר יכול לכופו
לקבל במדבר. ואפילו הלוהו בישוב ואומר לו הלוה אני רוצה לצאת למדבר ואמר לו
המלוה גם אני רוצה לצאת למדבר הוי כאילו הלוהו במדבר וצריך לקבל במדבר.
ואם קבע המלוה ללוה זמן ורוצה הלוה לפרעו תוך הזמן כדי שלא יעמוד הממון כאחריותו
עד הזמן והמלוה אינו רוצה לקבלו לפי שכמה קלקלות ואונסים מצויין במעות בזה כתב
בעל התרומות ודאי אם הגיע הזמן אע"פ שהלוה ממהר לפרוע חובו כדי להציל עצמו מן
האונסים העתידים לבא כמו חילוף המטבע וגזירת המסים והתשחורת הדין עמו שאין
עתה נראית הקלקלה אף על גב שעתיד לבא למחר או ביום לאחר הפרעון, אין לו להשגיח
על תקלת חברו לפי שאין דומה לפריעת מדבר ששם הסכנה מצויה וגלויה. אבל אם לא
הגיע הזמן אם מצוי וניכר לעינים חילוף המטבע מיד וגזירת המסים והתשחורת, ומפני זה
רוצה הלוה לפרוע מיד כדי להציל עצמו מן הסכנה ולהכניס בה חברו ועדיין לא הגיע זמן
הפרעון הרי זה כפריעת מדבר ואין ראוי לפרעו קודם זמנו לקלקלתו ולהפסדו של מלוה.
אבל אם אין שם אחד מכל החששות האלו אע"פ שטען המלוה כי אין רצונו לקבל מעותיו
כדי שלא יהו באחריותו הלוה יכול לכופו לקבלם תוך הזמן, שקביעות הזמן הוא לתקנת
הלוה בכל מקום.
שאלה לאדוני אבי הרא“ש ז“ל:
ששאלת ראובן חייב מעות לשמעון והגיע זמן הפרעון ואמר ראובן אין לי מעות ולא
מטלטלין אלא קרקע טול אותו בחובך ושמעון אמר איני חפץ בקרקע שלך ואיני רוצה
להמתין לך עד שיהו מעות בידך ואם תרצה לפרוע לי מיד מכור הקרקע ותן לי המעות
ודאי אם הייתי תובע אותך לפרוע הייתי צריך ליקח קרקע כיון שאין לך מעות אבל כיון
שאיני תובע אותך אינך יכול לכופני ליקח ממך בפרעון דבר שאיני חפץ בו.
תשובה:
הדין עם שמעון דכל זמן שאינו תובע חובו אינו חייב ליקח דבר שאינו חפץ בו וישמור
שטרו עד שיהו לו מעות כמו שהלוהו ואם הלוהו על המשכון ישמרנו עד שיתן לו מעות כמו
שהלוהו, דמצי אמר ליה אילו הוה לי זוזי לא שקילנא קרקע כי איני צריך לו בשביל
שמעותי אצלך תכופני ליקח בהן קרקע. ואם בא לפרוע תוך הזמן בפרוטרוט דינר דינר אין
המלוה יכול לעכב ולומר תן לי כל חובי בפעם אחת דאף פרעון של דינר דינר נקרא פרעון
אלא שיש למלוה תרעומת עליו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 142
142
ומיהו אם משכן לו שדהו או אפילו ב' שדות כתב הרמב"ן שאינו יכול לכופו שיחזיר לו חצי
המשכונא בחצי המעות שיאמר לו על כולם נתתי מעותי לפיכך אינו מחזיר לו משכונותיו
עד שיפרע לו כולו.
וכן כתב אדוני אבי הרא"ש ז"ל בתשובה:
ששאלת.
ראובן משכן בית לשמעון ודר בו בנכייתא ואמר ראובן לשמעון שיקח קצת מהבית בחובו
בשומת ב"ד ואומר שמעון כי על הבית כולו הלוהו ואינו רוצה לקבל קצתו.
תשובה:
הדין עם שמעון כי דבר פשוט הוא אם הלוה ראובן לשמעון כ' זהובים על משכונות ששוים
ל' אינו יכול לכופו שיקח מהמשכונות כנגד חובו ויחזיר המותר כי יאמר לו אין לי מעות
לקנות חפצים שלך ואיני רוצה לטרוח ולמכור חפציך וכל שכן בנדון זה שהלוהו על בית
בנכייתא כדי לדור בו ושיעבד לו הבית לדירתו עד שיפרע לו מעותיו שאינו יכול לבטל
שעבודו עד שיפרע לו מעותיו. ועוד אני אומר אפילו אין כל הבית שוה יותר מן החוב אינו
יכול לכופו שיקח הבית בחובו ויחזיר לו שטרו כי יאמר אין לי מעות לקנות בהם קרקע אני
הלויתיך על ביתך לדור בו וכשאצטרך מעותי שתפרעני איני רוצה לקנות קרקע וגם אני
נוגשך שתפרעני ואם תרצה שאחזיר לך שטרך מכור ביתך ותפרעני.
המלוה לחברו על המטבע פירוש שמכר לו סחורה או הלוהו מעות והתנה עמו שיתן לו
מטבע לזמן פלוני ובינתים נפסל המטבע אם אינו יוצא בשום מקום צריך ליתן לו מטבע
החדשה. אבל אם נפסל כאן ויוצא במלכות אחרת אם יש למלוה דרך במקום שיוצא
המטבע צריך לקבל המטבע הנפסל מאחר שיש לו דרך שם יוליכנו עמו אבל אם אין לו
דרך שם או אפילו אם יש לו דרך שם וקפדי המלכיות ומחפשים על כל מי שיש לו מטבע
הנפסל צריך ליתן לו מטבע החדשה. ואם אין המלכיות מקפידות כלל שאפילו במקומו יכול
להוציאו צריך לקבל מטבע הנפסל אפילו אם אין לו דרך שם. וכל זה לא איירי אלא
כשהתנה ליתן לו מעות אבל בסתם שלא התנה כלל נותן לו מטבע הנפסל אפילו אם אינו
יוצא בשום מקום ואם הוסיפו על המטבע כתבתי בהלכות רבית בספר יורה דעה.
תשובה לאדוני אבי הרא"ש ז"ל.
במי שהלוה לחברו בשעה שהיו עשרה קורדנוס בזהוב ובשעת הפרעון ו' בזהוב.
שצריך ליתן י' בזהוב דהשתא המלוה סתם בלא תנאי נותן לו המטבע שהלוהו אע"פ
שנפסל ואינו יוצא בשום מקום כל שכן בארץ הזאת שלא נפסל שום מטבע וכולם יוצאים
אלא שזה שוה יותר מזה שצריך לפרוע לו מטבע שהלוהו.




סימן עה.
התובע את חברו בב"ד ואמר מנה לי בידך כתב הרמב"ם שבית דין אומרים לו ברר
דבריך למה חייב לך הלוית לו או הפקדת בידו. שאפשר שהוא חושב שהוא חייב לו ואינו
חייב לו. וכן הנתבע אם משיב אין לך בידי כלום או איני חייב לך כלום צריך לברר דבריו
דשמא טועה וסבור שאינו חייב לו והוא חייב לו.
ואדוני אבי הרא"ש ז"ל כתב בתשובה:
שאין אדם צריך לברר לא פרעון מתי פרעו ובמה פרעו ולא הלואה היאך הלוה ומתי הלוה
ומיהו הכל לפי הענין להוציא דין לאמיתו שאם יראה לדיין שבאין ברמאות יש לו לחפש
ולפשפש בין בטענת התובע בין בטענת הנתבע כדי להוציא הדין לאמיתו. טענו מנה לי
בידך והשיב אין לך בידי אלא נ' או כפר בכל והעדים מעידין שחייב לו נ' חייב לישבע לו מן
התורה שאינו חייב לו אלא נ' ונותן הנ' שהודה או שהעידו עליו העדים.
במה דברים אמורים בשטענו מנה של מלוה אבל אם טענו מנה של פקדון וכפר ועדים
מעידים אותו שראו נ' בידו הוחזק כפרן והתובע נשבע ונוטל. ואם מודה בנ' ויש עד אחד
שמעיד כדבריו פוטרו מן השבועה. השיב אין לך בידי כלום או שטען יש לי בידך כנגדו
כסות או כלים או שאומר אמת היה לך בידי אבל אתה מחלתו או נתתו לי במתנה כיון
שכופר בכל פטור משבועה מן התורה אבל חכמים חייבוהו לישבע וזהו שנקרא שבועת
היסת.
וכן אם אמר אין לך בידי אלא נ' והנני נותנן לך אינו נשבע אלא מדרבנן. אפילו אם השיב
איני יודע אם הלויתני אם לאו פטור מלשלם אבל נשבע שבועת היסת שהוא כדבריו שאינו
יודע אם חייב אם לא ואם בא לצאת ידי שמים ישלם. ואפילו אם תבעוהו תחלה וטוען
טענת ברי ואומר אין לך בידי כלום וחייבוהו לישבע היסת וכשבא לישבע חזר בו ואמר איני
יודע אם הלויתני אם לאו כדי להקל בשבועתו וליפטר בשבועת איני יודע שומעין לו ונשבע
שאינו יודע אם הלוהו אם לא ונפטר ואין כאן טוען וחוזר וטוען. אבל אם השיב יודע אני
שהיה לך בידי ואיני יודע אם פרעתיך אם לאו חייב לשלם כיון שיודע שהוא חייב לו וספק
לו אם פרעו אם לאו והתובע אין צריך לישבע. אבל אם ירצה יחרים סתם על כל מי שנוטל
ממונו שלא כדין. ואם לא תבעו שום אדם אלא מעצמו אמר לחברו הלויתני או גזלתיך או
הפקדת בידי ואיני יודע אם החזרתיו לך פטור. ואם בא לצאת ידי שמים ישלם. אבל אם
בלא תביעה אמר איני יודע אם הלויתני או אם גזלתיך פטור אף לצאת ידי שמים. כתב
http://www.daat.ac.il/he-il/toshba * דעת אתר * מעוצבת מהדורה * משפט חושן טור 144
144
הר"מ מרוטנבורק אמר לו אני חייב לך מנה והשיב לו ודאי לי שאינך חייב לי פטור אע"פ
שיודע בודאי שהוא חייב לו והרי כאילו מחל לו. ולא הוי מחילה בטעות דכיון שאמר לו אני
חייב לך היה לו להשים אל לבו ולדקדק ולא עשה כן אלא אמר בודאי אינך חייב לי מחל לו
בלב שלם.
טענו הלויתיך מנה והלוה אמר איני יודע אם הלויתני או לא, ועד אחד מעיד שהוא חייב לו,
מתוך שאינו יכול לישבע משלם. לא שנא טען איני יודע אם לויתי אם לאו לא שנא טען איני
יודע אם פרעתי אם לאו דכיון דעד אחד מסייע לתובע ברי ושמא ברי עדיף ומתוך שאינו
יכול לישבע משלם. וכן אם העיד עליו העד שהוא חייב לו מנה והוא טוען כן הוא אבל אתה
חייב לי כנגד אותו מנה הרי זה מחוייב שבועה להכחיש העד ואינו יכול, שהרי הודה
לדברי העד ומשלם. וכן אם טענו חטפת חפץ מידי ויש לו עד אחד שחטפו והוא אומר ודאי
חטפתי ממך אבל שלי הוא, גם זה מחויב שבועה ואין יכול לישבע ומשלם. וכן אם טענו
מנה לי בידך וכפר ואמר לא היו דברים מעולם ובא עד אחד והכחישו הואיל דאם היו כאן
שנים היה משלם על פיהם עתה שאין כאן אלא עד אחד נשבע. חזר ואמר אין לויתי
ופרעתי כיון שאם היו שנים היה מחוייב לשלם דכל האומר לא לויתי כאומר לא פרעתי דמי
השתא דאיכא חד סהדא הוה ליה מחוייב שבועה להכחיש העד שלא לוה ואינו יכול לישבע
שהרי מודה שלוה לפיכך משלם.
טענו מנה לי בידך והלה אומר אין לך בידי אלא נ' והשאר איני יודע מתוך שאינו יכול
לישבע משלם. והתובע אין צריך לישבע אלא אם ירצה יחרים סתם על מי שנוטל ממנו
ממון שלא כדין. אבל אם השיבו נ' לויתי ממך בודאי ופרעתיך והנ' האחרים איני יודע אם
לויתי אם לאו, ישבע היסת שפרע הנ' ושאינו יודע מהנ' שתבעו בהן, שהרי אינו מודה לו
עתה בכלום. כתב הרמ"ה דלא אמרינן מחוייב שבועה ואינו יכול לישבע משלם אלא
בשבועה דאורייתא, אבל בשבועה דרבנן כגון מודה במקצת וליכא כפירת שתי כסף אי נמי
ליכא דבר שבמדה ושבמשקל אי נמי ליכא הודאה ממין הטענה, או דא"ל הילך והוא הדין
נמי לכל הנך שאינן נשבעים עליהן מן התורה כגון עבדים ושטרות וקרקעות לא אמרינן
בהו מחויב שבועה הוא ואינו יכול לישבע משלם. והוא הדין נמי גבי שבועה דעד אחד
היכא שאין השנים מחייבים אותו ממון אלא ע"י שבועת התובע אי איכא חד סהדא נמי לא
מחוייב שבועה הוא.
יש אומרים דלא אמרינן בשבועה הבאה ע"י גלגול מתוך שאינו יכול לישבע משלם בין
שיכול לישבע על עיקר שבועה ושע"י גלגול אינו יכול לישבע בין שאינו יכול לישבע על
עיקר השבועה ושע"י גלגול יכול לישבע. כיצד, הרי שטענו מנה והשיב לו אין לך בידי אלא
נ' ונ' איני יודע והתובע גלגל עליו דברים אחרים והשיב הנתבע על הגלגול אין לך בידי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 145
145
כלום אע"פ שאינו יכול לישבע על עיקר השבועה ודנין בה מתוך שאינו יכול לישבע משלם
אין דנין כך על הגלגול אלא ישבע על הגלגול אם ירצה או יהפכנה על שכנגדו. וכן אם טענו
מנה והודה לו נ' וכפר לו נ' וכשבא לישבע גלגל עליו דברים אחרים והשיב על הגלגולים
איני יודע ישבע שבועת התורה על הנ' אשר כפר והיסת על הגלגולים שאינו יודע בהן,
אבל הרמ"ה כתב כיון שנתחייב שבועה מן התורה על הכפירה וגלגול שבועה דאורייתא
הוא והוא טוען על הגלגולים איני יודע קרינן ביה שפיר מחוייב שבועה ואינו יכול לישבע
ומשלם.
ואדוני אבי הרא"ש ז"ל כתב כסברא הראשונה.
והא דאמרינן כשמשיב הנתבע איני יודע אם פרעתיך אם לא שחייב לשלם הני מילי בלוה
גופיה. אבל אם תבעו ליורש ואמר אני יודע שאבי חייב לך ואיני יודע אם פרעך אם לא
פטור כיון שאם היה קיים היה יכול לומר פרעתי אנן נמי טענינן ליה ליורש שאביו פרע
וכתב רב אלפס שנשבע היורש היסת שאינו יודע לו אצל מורישו כלום. וכן כתב הר"ר
יהודה ברצלוני שאם טוען היורש איני יודע אם לוה מורישי אם לאו אע"פ שעד אחד מעיד
עליו שלוה אין עליו שבועה אלא שלא פקדנו אבא אע"פ שבלוה עצמו כי האי גוונא הוה
ליה מחוייב שבועה ומתוך שאינו יכול לישבע משלם דוקא בבעל דבר שהיה לו לידע וכיון
שאינו יודע משלם אבל ביורש לא היה לו לידע.
ולפי מה שכתוב למעלה בסימן ס"ט בשם אדוני אבי הרא"ש ז"ל שאין חיוב שבועה על
היתומים אלא כדי לגבות אבל ליפטר אין צריכין לישבע שבכל דבר שאביהם היה נשבע
ונפטר הם פטורין בלא שבועה הכי נמי אין צריכין לישבע, וכן כתב בעל העיטור שאין
צריך לישבע לא שבועת היסת ולא שבועה שלא פקדני אבא. לפיכך התובע ליורש מלוה
על פה לא שנא אם אומר היורש איני יודע אם לוה אם לאו ויש עדים שלוה לא שנא אמר
איני יודע אם פרע אם לאו לא שנא אמר נ' ידענא ונ' לא ידענא בכל ענין פטור אפילו בלא
שבועה אלא שמחרים סתם על כל מי שיודע שמורישו חייב לו כלום.
אבל אם הודה בנ' וכפר בנ' שאמר נ' חייב לך ולא יותר הרי הוא כשאר מודה במקצת
ונשבע שבועה דאורייתא. כל טענת ספק אין משביעין עליה כלל. כיצד א"ל כמדומה לי
שיש לי אצלך מנה או מנה שהלויתיך כמדומה לי שלא פרעתני פטור אף משבועת היסת.
ואפילו לצאת ידי שמים אינו מחויב כיון שהתובע אמר שמא והנתבע לא מודה לו אלא
אמר ברי. וכן אם אומר לחברו נתחייבת לי מנה מפני שהודית לי שלקחת משלי אבל לא
היתה ההודאה בעדים אין זה טענת ברי שאין זה יודע שחייב לו אלא בהודאת פיו והודאה
שלא בעדים או אפילו בעדים ולא אמר אתם עדי אינו כלום, שיכול לומר משטה אני בך.
אבל אם טען לחברו הודית לי מעצמך שאתה חייב לי כך וכך ואמרתי לעדים אתם עדי, או
http://www.daat.ac.il/he-il/toshba * דעת אתר * מעוצבת מהדורה * משפט חושן טור 146
146
אתה אמרת אתם עדי ואין העדים כאן זה טענת ברי אף על פי שאינו יודע אם חייב לו אם
לאו יכול להשביעו היסת שלא הודה לו בפני עדים באתם עדי ואם יהפכנה עליו ישבע
הטוען שהודה לו באתם עדי ויטול. טענו שניהם ספק כגון שטענו הלויתיך ואיני יודע כמה
והשיבו אמת כי הלויתני ואיני יודע כמה כיון שאינו טוענו בודאי אלא באינו יודע אין על
הנתבע אפילו היסת ומשלם לו מה שברור לו ויוצא בו אף ידי שמים שלא אמרינן לצאת ידי
שמים אלא בטוענו ברי.
מנה לי בידך והלה אומר איני יודע שאם בא לצאת ידי שמים ישלם אבל כשטוענו שמא
כגון שאומר איני יודע כמה או איני יודע אם הלויתיך אין לחייב הנתבע לצאת ידי שמים
מפני שלא דקדק דיכילנא למימר דקדק ושכח שהרי אף התובע שכח ומה היה לו לעשות.
ויש אומרים כיון שהוא אומר שזוכר שלוה אינו יוצא ידי שמים עד שיתפשר עם המלוה
במה שיוכל. ובין כך ובין כך יכול המלוה להחרים סתם על כל מי שיודע שהוא חייב לו ואינו
פורעו. טענו איני יודע כמה הלויתיך אבל לפחות הלויתיך ב' כספים ופרוטה, או שטענו
מנה והלה אומר אמת לויתי ממך אבל איני יודע כמה, יש לב"ד לחקור ולשאול לו אע"פ
שאינך יודע הסכום אתה יודע לכל הפחות כי אתה חייב לו פרוטה ואם הודה הרי הודה
במקצת ומתוך שאינו יכול לישבע משלם. ואם אומר אפילו בפחות משוה פרוטה איני יודע
בודאי הרי זה נשבע היסת ונפטר מדיני אדם. ויש אומרים אף אם לא שאלוהו ב"ד חייב
לשלם שהרי אם באו לגבות ממנו הודאתו אינה בפחות משווה פרוטה שהוא הפחות
שבממון והרי הודה בפרוטה ומתוך שאינו יכול לישבע משלם.
ואין חילוק לענין טענת ספק בין תובע עצמו ליורשיו. אף על גב דגבי נתבע יש חילוק בינו
ליורשיו לענין תשובת טענת ספק כדפרישית לענין תובע אין חילוק דכמו שאין נשבעין על
טענת ספק של תובע כך אין נשבעין על טענת ספק של יורשו, שאם טוען אני סובר שיש
לאבא מנה בידך לא שנא תובע ללוה בעצמו ולא שנא תובע ליורשו אין לו עליהן שבועה
כלל אלא חרם סתם. אלא אם כן יטעון ברי לי שמנה לאבא בידך שאז נשבע שבועה
דאורייתא במודה במקצת והיסת בכופר בכל לא שנא אם תובע הלוה בעצמו לא שנא אם
תובע ליורשו שאין חילוק ביניהם אלא כשמשיב היורש נ' ידענא ונ' לא ידענא כדפרישית
לעיל גבי תביעת הלוה בעצמו. ואם אומר אבי אמר לי שאתה חייב לו מנה,
כתב הרמב"ם שהוא נקרא ספק שכתב אמר היורש אבא אמר לי שיש לו אצלך מנה
והלה אמר אין לך בידי אלא נ' הרי זה משיב אבידה ופטור. והראב"ד השיג עליו וכתב
שהוא טענת ברי. וכן כתב רב האי גאון האומר הוגד לי שיש לי אצלך מנה אין מחייבין
אותו לישבע אבל אם טוען אבא אמר לי שאתה חייב לו או שראה כתוב בפנקסו של אביו
שהוא חייב לו וברור לו שהוא כתב ידו משביעין אותו שבועת היסת.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 147
147
ואם טענו בספק על פי העד כגון שאמר פלוני אמר לי שנטלת משלי מנה והוא כופר והביא
את העד בהא איכא פלוגתא רבי יוסף מיגא"ש כתב שעל פי העד אין נשבעין אלא בטענת
ברי וכן כתב הר"ר אפרים. והראב"ד כתב מי שטוען לחברו ידעתי שיש לי בידך כך וכך
מפי פלוני ופלוני שאמרו לי שלקחת משלי כך וכך או פלוני לבדו אמר לי אם פלוני ופלוני
או אותו פלוני לבדו הם כאן בפנינו יבואו ויעידו ונשמע מפיהם ואם אינן כאן וטוען הוא על
פיהם והוא אינו יודע אינו טענת ברי ויראה כי הוא מחלק בין אם העד לפנינו אם לאו
שכשהוא לפנינו משביעו על פיו שבועה דאורייתא אבל כשאינו בפנינו אין משביעין היסת
על פי מה שאמר לו העד. וכן כתב רב אלפס שנשבעין ע"פ העד בעסק חד גברא דאמר
לחבריה אית לי חד סהדא דאתית לביתאי ופתחת ליה דלא באנפאי ושקלת מינאי חד
טעינא דכיתנא ואמר אין שקלי ודידי שקלי דהוה מחויב שבועה ואינו יכול לישבע ומשלם
כט וכן כתב הרמב"ן וכן היא מסקנת אדוני אבי הרא"ש ז"ל.
האומר לחברו מנה לי בידך והלה אומר אין לך בידי כלום או פרעתיך ואמר התובע השבע
לי היסת והשיב הנתבע הלא יש לך שטר עלי ואתה רוצה להשביעני תחלה ואחר כך
תוציא השטר הפרוע ותגבה בו אומרים לו הבא השטר. ואם אומר התובע לא היה לי שטר
מעולם או היה לי שטר ואבד כתבו הגאונים שאומרים למלוה בטל כל שטר שיש לך עליו
קודם לזמן הזה ואחר כך השביעהו היסת או החרים חרם סתם ואח"כ צא ובקש השטר.
סימן עו.
אחד שלוה משנים בבת אחת מזה ק' ומזה ר' והודיעוהו משל מי היה הק' ומשל מי היה
הר' וכשבאין לתובעו אומר כל אחד שלי הם הר' והוא אינו יודע איזהו בעל הק' ואיזהו בעל
הר', כתב הרמב"ן כיון שהודיעוהו שלזה ק' ולזה ר' הוה ליה כפושע שלא דקדק בדבר
ואיהו דאפסיד אנפשיה והוה ליה כאומר לויתי מאחד מכם ר' ואיני יודע מי הוא ותבעוהו
כל אחד בר' שצריך ליתן לכל אחד ר' הכי נמי צריך ליתן לכל אחד ר' שאין ספק מוציא
מידי ודאי אבל כי האי גוונא במלוה בשטר שעשו שטר אחד עליו מחזיק ש' והודיעוהו
שלאחד ק' ולאחד ר' נותן לזה מנה ולזה מנה והשאר יהא מונח עד שיבא אליהו דכיון
שנעשו שותפין בהלואה אחת ובשיעבוד אחד וסמכו זה על זה והאמינו זה לזה בתפישת
השטר שהרי הוא יוצא מתחת יד אחד מהן והוא יכול לגבות בו כל החוב בלא הרשאה הרי
לא פשע הלוה בכלום שלא היה לו לדקדק ולכתוב בפנקסו מי בעל הק' ומי בעל הר' לפיכך
נותן לכל אחד ק' והשאר יהא מונח עד שיבא אליהו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 148
148
היו ב' תובעין אותו כל אחד ואחד אומר הלויתיך ק' והוא אומר לויתי מאחד מכם ואיני יודע
מאיזהו מכם צריך ליתן לכל אחד ואחד ק' שהוא פושע שהיה לו לזכור ואי לא תבעי ליה
אלא שאומר אחד מכם הלוה לו מנה ואיני יודע איזהו פטור.
ויש אומרים שלצאת ידי שמים צריך ליתן לכל אחד ואחד, והרמב"ן כתב דאף לצאת ידי
שמים אין צריך ליתן לכל אחד ואחד.
ומדברי אדוני אבי הרא"ש ז"ל יראה דמלוה ע"פ דהוה ליה למידק אי תבעי ליה ישבע כל
אחד ואחד ויטול כדבריו, ואי לא תבעי ליה פטור מדיני אדם וחייב בבא לצאת ידי שמים.
ובשטר אי תבעי ליה נותן לזה ק' ולזה ק' והשאר יהא מונח עד שיבא אליהו, ואי לא תבעי
ליה וכן באחד מכם הלוה לי מנה ואיני יודע איזהו מכם ולא תבעי ליה פטור אף בבא
לצאת ידי שמים.
סימן עז.
אחד שהלוה לשנים יכול לגבות מאחד מהם הכל.
וכתב בעל העיטור דוקא שאינו מוצא לגבות מהשני אבל אם מוצא לגבות משניהם גובה
מכל אחד ואחד חלקו.
אבל הרמב"ם כתב שנים שלוו בשטר אחד או שלקחו מקח אחד וכן ב' שותפין שלוה א'
מהן או שלקח בשותפות יפרע ממי שירצה ואם לא היה לאחד כדי החוב חוזר ותובע מן
השני השאר ע"כ.
אלמא אע"פ שלכל אחד יש כדי החוב יכול לגבות מאחד מהם כל החוב אם ירצה שהרי
כתב ואם לא היה כל החוב לאחד מהם חוזר ותובע את השני.
וכן היא מסקנת אדוני אבי הרא"ש ז"ל.
וכתב הרמב"ן שותפין שלוה אחד מהם מאחר הב' משתעבד. רוצה לומר שהב' משועבד
במה שלוה חברו אפילו לא היה עמו בקנין. ודוקא שהוא מודה שמה שלוה שותפו לצורף
השותפות ואז הוא מתחייב אע"פ שלא נכנס כמו בשעת הלואה שהשותפין כשלוחין זה
לזה. אבל אם כפר השותף ואמר שמעולם לא נכנס דבר זה בשיתוף אין הודאת שותפו
מזיקו לכלום עד שיתברר הדבר שלצורך השותפות לוה מה שלוה.
ואדוני אבי הרא"ש ז"ל לא כתב כך בתשובה:
שכתב ששאלת ראובן ושמעון היו שותפין במעות ולוה ראובן מלוי ממון בשטר ועתה בא
לוי לגבות שטר חובו משמעון כי אומר אף אם לא היית בקנין מכל מקום מה שהלויתי לו
בא לתועלת שניכם ששותפין הייתם בכל ממונכם ושמעון אומר לאו בעל דברים דידי את.
הדין עם שמעון כי לא חל השיעבוד עליו דנהי שהיו שותפין בממונם מכל מקום כל זמן
שלא שיעבד גופו וממונו לא חל השיעבוד עליו שאין שמעון משתעבד במאמר ראובן כל
http://www.daat.ac.il/he-il/toshba * דעת אתר * מעוצבת מהדורה * משפט חושן טור 149
149
זמן שהוא בעצמו לא היה בשיעבוד. אמנם אם יש ממון השותפות ביד שמעון יגבה לוי
חובו מחלקו של ראובן אחר שממון השותפות ביד שמעון. ראובן שהוצרך ללוות מנה
משמעון ולא רצה להלוותו עד שיכנסו יהודה ולוי ערבות ובעלי חובים והעני ראובן וגבה
שמעון כל חובו מלוי וחזר לוי לתבוע מחצית המנה מיהודה וטען יהודה לא נכנסתי ערב
בזה הממון לך אלא לראובן שפייסני ליכנס עמו בשטר ואיני חייב לך אלא השליש
שנתחייבתי בו לשמעון והמותר תפסיד אין שומעין לו דכיון שהמלוה יכול לגבות החצי מלוי
כמו מיהודה על דעת כן נכנסו שאם יעני ראובן שיפרע כל אחד ואחד מחצה וכיון שפרע
לוי הכל יגבה מיהודה החצי שפרע בשבילו.
ראובן שתבע משנים שלוו ממנו כאחד וכפר אחד והודה השני שלוו שניהם ממנו בתורת
שותפות הרי נתחייב בכל אבל אין מקבלין עדותו על חברו לחייבו שבועה דאורייתא מפני
שהוא נוגע בעדות. וכן אם היו הנתבעין ג' וכפר האחד והודו השנים עליו ועל עצמן אין
האחד מתחייב ממון על פיהם. אבל אם הוציא ראובן שטר על נ' שיש לו אצלם כך וכך
ממון וטענו כולם ואמרו פרענו זה בפני זה אם כל אחד ואחד כתוב עליו סך ידוע בפני
עצמו בשטר ואין ביניהם שותפות הרי הם מעידין זה על זה ואין חוששין לגומלין לפי שאין
אחד מהם נוגע בעדותו של חברו.
כתב אדוני אבי הרא"ש ז"ל ראובן ולוי שלוו מנה משמעון בשטר וכתבו שטר חוב על
שניהם ומחל שמעון לראובן על תביעה שיש לו עליו מאותו השטר כל החוב מחול וגם מלוי
אינו יכול לגבות דכיון שהיה יכול לגבות כל החוב מאיזה מהם שירצה כשמחל לו כל דין
שיש בידו מאותו השטר היינו כל החוב והרי הוא כאילו פרע כל החוב ושניהם פטורין ואין
שמעון יכול לומר ללוי לראובן מחלתי שלא לגבות ממנו אבל ממך אגבה שהרי היו שותפין
בחוב ומה שמחל לאחד מהם מחל לכולם. ואין הדין כן בראובן ושמעון שנעשו ערבים
בשביל לוי ופטר את ראובן מהערבות יכול לגבות כל החוב משמעון כיון שלא מחל אלא
לערב ונשאר עדיין כל החוב על הלוה יכול לגבותו מן הערב שלא מחל לו.
שנים שהלווו או הפקידו לאחד ובא אחד מהם ליטול חלקו אין שומעין לו עד שיבא חברו
אבל אם חברו בעיר ושמע ולא בא אז צריך ליתן לזה שתובע הכל דשליחותיה קא עביד
דכיון דידע חבריה דהאי תבעיה ולא אתא אלמא לא קפדי אהדדי וניחא להו במאי דעביד
כל חד מינייהו. איש ואשתו שלוו מאחד היא חייבת לפרוע החצי מכתובתה שהיא לענין
חצי החוב כאילו לוותה בפני עצמה ואם הבעל או היתומים פרעו כל החוב חוזרין ונפרעין
ממנה החצי ואם הבעל קיים והיא טוענת אתה לקחת כל המעות אלא שאני נכנסתי עמך
בשטר אינה נאמנת אלא במגו דפרעתיך החצי סוף דבר הרי הם בטענות הללו כשאר ב'
לווין שלוו ביחד.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 150
150
סימן עח .
הקובע זמן לחברו ותבעו תוך הזמן או בתחלת היום שכלה בו הזמן ואמר לו פרעתיך אינו
נאמן דחזקה אין אדם פורע תוך זמנו ואפילו מיתמי שמת הלוה בתוך הזמן והניח יתומים
אפילו קטנים נפרעין מהן בלא שבועה אם היה מלוה בשטר או אפילו מלוה על פה והעמיד
אביהן בדין ונתקבלה העדות בפניו. וכתב ה"ר יוסף אבן מיגא"ש שגם מהלוה נפרע בלא
שבועה וכן כתב רב אלפס בתשובה: שאינו צריך שבועה אלא חרם סתם.
ואדוני אבי הרא"ש ז"ל כתב שצריך שבועה כשבא ליפרע מהלוה בעצמו אע"פ שאם בא
ליפרע מהיתומים אין צריך שבועה שאני התם שאין אדם מכחישו אבל הכא שהלוה טוען
שפרע צריך לישבע. ואם מת תוך הזמן ובא לטרוף מלקוחות במלוה בשטר כתב רב האי
שצריך שבועה.
וכן כתב אדוני אבי הרא"ש ז"ל. ואין חילוק בין מלוה בשטר למלוה על פה ובלבד שיש
עדים בהלואה ובקביעת הזמן שאם אין עדים נאמן בשבועת היסת במיגו דלא היו דברים
מעולם או לא קבעת לי זמן בסופו או כבר עבר הזמן ופרעתיך בזמני. תבעו ביום שנשלם
בו הזמן בסופו נאמן לומר פרעתיך היום דעביד אינש דפרע ביומא דמישלם זימניה וא"כ
כי אמר נמי בסוף היום פרעתיך תוך זמני נאמן במיגו דפרעתיך היום. וכל זה לא איירי
אלא בקובע זמן אבל בסתם הלואה אע"פ שזמנו ל' יום נאמן לומר פרעתיך בתוך ל' יום
דעביד אינש דפרע תוך ל'.
סימן עט.
האומר לחברו מנה לי בידך והלה אומר לא היו דברים מעולם ובאו עדים שהלוהו ופרעו
חייב לפרעו שכל האומר לא לויתי מודה הוא שלא פרע והרי יש עדים שלוה ואע"פ שגם
הם מעידין שפרע הואיל שמתוך כפירתו הוא מודה שלא פרעהו הודאת בעל דין כק' עדים
דמי. לפיכך אם לאחר שפרע חזר ותבע את זה ואומר פרעתיך ב' פעמים אין משביעין
אותו היסת על טענה זו שהרי הודה בבית דין שלא פרעו פעם אחרת מהלואה זו.
כתב הר"י אבן מיגא"ש מי שהודה בב"ד שחייב לחברו מנה שהלוהו ואח"כ טוען ואומר
שטעה בהודאתו כי זוכר הוא שפרעו והביא עדים שפרעו אינו יכול לחזור בו כיון שהודה
בב"ד. ולא עוד אלא אפילו אם יש בהעדאת עדים דבר שיש לו זכות בו ודבר שיש לו בו
חובה מקבלין מהם חובתו ולא זכותו כמו שמקבלין עדות העדים שלוה ואין מקבלין עדותן
שפר.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 151
151
אבל הרמב"ם כתב מי שהודה בב"ד שחייב לפלוני מנה ואח"כ אמר נזכרתי שפרעתי לו
חוב זה שהודיתי והרי אלו עדים עדות זו מועלת לו ועושים על פיהם שהרי לא הכחיש
עדותם ואינו כאומר לא לויתי מעולם.
ובעל התרומות הכריע כדברי הרמב"ם. א"ל מנה הלויתיך בפני פלוני ופלוני וא"ל לא היו
דברים מעולם ובאו עדים שמנה לו מנה אע"פ שלא ידעו אם דרך הלואה נתנם לו או דרך
מתנה הוחזק כפרן, ואם יטעון אח"כ דרך מתנה נתנם לי או אם יאמר פרעתיו אח"כ אינו
נאמן.
אבל אם טען תחלה אמת שקבלתי ממך מנה אבל במתנה היה או בפרעון חובי נאמן כיון
שאינו מכחיש העדים ונשבע היסת ונפטר. ואם הכמין לו עדים מבחוץ ושמעו שנתנם לו
דרך הלואה וטען זה לא היו דברים מעולם, ודאי הוחזק כפרן על פי העדים. אבל אם טוען
אני לא קבלתי ממנו אלא בפרעון שלי ומפני שלא הייתי יכול להוציא ממנו הודיתי לו כל
מה שאמר כדי להוציא חובי ולא חששתי להודות לו שהיה דרך הלואה כיון שלא ראיתי
עדים טענתו טענה ונשבע היסת ונפטר. אמר לו מנה לי בידך וא"ל לא היו דברים מעולם
ועדים מעידים שהלוהו וחזר ואמר פרעתיך הוחזק כפרן, ואין המלוה צריך לישבע אפילו
אם אין נאמנות בשטר. וכן נמי אם הוציא עליו כתב ידו שלוה ממנו הוחזק כפרן ואין נאמן
לומר פרעתי עד שיודה לו בעל דינו או שיביא עדים שפרע בפניהם, שכל מי שהוחזק כפרן
שכנגדו נוטל בלא שבועה ויש אומרים דהוי כמו חשוד על השבועה דשכנגדו נשבע ונוטל.
ורב אלפס העיד דרב האי חזר מסברא זו ואמר שאין עליו אלא חרם סתם מי שנוטל
ממונו שלא כדין וכן כתב אדוני אבי הרא"ש ז"ל. ואינו מוחזק כפרן אלא הכופר בב"ד
והכחישוהו עדים, אבל הטוען לא היו דברים מעולם וחייבוהו שבועה וכשבא לישבע חזר
וטען פרעתי או איני יודע הואיל ולא הכחישוהו עדים אלא שמדקדק בשבועתו לעשותה
כתקנה אפילו אם עד אחד מכחישו ישבע היסת שפרע או שאינו יודע ויפטר שאין זה חוזר
וטוען כיון ששתי הטענות באות לפוטרו. וכן נמי אפילו הכחישוהו עדים אם לא היתה
הכפירה בב"ד לא הוחזק כפרן. אבל אם התובע אמר לעדים שכפר בפניהם אתם עדי כיון
שתבע אותו ואמר לא לויתי ואומר זה אתם עדי כאומר לא פרעתי דמי ואם חזר ואמר
פרעתי קודם לכן אינו נאמן. אבל אם אמר פרעתיך אחר כן נאמן שלא הוחזק כפרן כיון
שלא כפר בב"ד אלא שאינו נאמן לומר שפרע קודם כיון שהודה באתם עדי שלא לוה. אבל
אם אמר שפרע אחר כן נאמן.
וה"ר יונה כתב אפילו כפר חוץ לבית דין אינו נאמן לומר אח"כ פרעתי.
ובעל התרומות חילק וכתב אם תבעו מנה והשיב אין לך בידי כלום או שקר אתה דובר
והלך זה והביא עדים שהפקיד אצלו או שהלוהו בפניהם ואומר הנתבע כן הוא אבל
http://www.daat.ac.il/he-il/toshba * דעת אתר * מעוצבת מהדורה * משפט חושן טור 152
152
החזרתי לו פקדונו או פרעתי חובו לא הוחזק כפרן שהרי מתקן דיבורו אבל אם אחר
העדאת עדים אומר פרעתי אחרי שטענתי אין לך בידי כלום הוחזק כפרן שהרי הודה
שטענתו היתה דרך לא היו דברים מעולם. וכל שכן אם שאלוהו ב"ד קודם שבאו עדים מה
רצונו לומר באין לך בידי כלום, ופירש שדעתו לא היו דברים מעולם שהוחזק כפרן. א"ל
מנה לי בידך ואמר ליה הן ולמחר אמר נתתיו לך נשבע היסת ונפטר. אבל אם אמר לו
מעולם לא היה לך בידי הוחזק כפרן שכבר הודה שהיה לו בידו והודאתו כמאה עדים דמי.
אבל אם אמר לו אין לך בידי סתם, לא הוחזק כפרן שיכול לתקן דבריו הראשונים ולומר
אין לך בידי דקאמינא שהרי פרעתי לך ואינו סותר בזה דבריו הראשונים. ורב האי כתב
שלשון אין לך בידי כמו לא היו דברים מעולם ולפי זה לא היה יכול לחזור ולתקן דבריו.
ואדוני אבי הרא"ש ז"ל כתב כסברא הראשונה.
אמר ליה מנה הלויתיך בצד עמוד פלוני ואמר ליה אידך לא עברתי בצד עמוד פלוני מעולם
ובאו עדים שראוהו שעבר בצדו אבל לא ראו שההלוהו לא הוחזק כפרן ונאמן לומר אין
עברתי ולא לויתי או לויתי ופרעתי דמילתא דלא רמיא עליה דאינש אמר ולאו אדעתיה. וכן
אם אמר פרעתיך בפני פלוני ופלוני ואתו פלוני ופלוני ואמרו לא היו דברים מעולם וחזר
ואמר לו פרעתיך בפני אחרים או ביני לבינך לא הוחזק כפרן ונאמן אלא שלכתחלה צריך
לברר דבריו כדפרישית לעיל בסימן ע'. אבל אם אמר לו פרעתיך מנה בסחורה פלונית
שסכומה כך וכך והביא עדים שלא היתה שוה כל כך ותובע ממנו המותר וחוזר וטוען
פרעתיך או באותה סחורה או בדבר אחר הוחזק כפרן שבני אדם נותנים דעתם לזכור
סכום השער, לפיכך אם הודה לו המלוה שנטל הימנו אותה סחורה אלא שלא נפרע ממנו,
הכל לפי שלא היתה שוה דמי כל החוב אינו נאמן לומר פרעתי לך המותר אח"כ ונוטל מה
שנשאר לו מן החוב בלא שבועה.
מי שנתחייב בב"ד בין אמרו צא תן לו בין אמרו חייב אתה ליתן לו ויצא ואמר פרעתי נאמן
בשבועת היסת לפיכך אם בא הזכאי לב"ד ושואל מב"ד שיכתבו לו פסק דין שזה נתחייב
לו כך וכך אין כותבין לו דשמא פרעו ויבא לגבות ממנו פעם שנית בפסק דין שכתבו לו.
וכתב הרמב"ם לפיכך בקיאי הדעת שבספרד כשיודה כלום בפני ב"ד או כשיתחייב
שבועה בב"ד אומר המלוה לפני אותו ב"ד הוו עלי עדים שלא יפרע לי או שלא ישבע לי
אלא בפני עדים.
במה דברים אמורים דציית דינא אבל אם יוצא מלפני ב"ד בסרבנות ושמתוהו אינו נאמן
לומר פרעתי וגובה אפילו ממשעבדי שכל העומד בדין והוא מסרב כמלוה בשטר דמי לפי
שיש לו קול לפיכך כותבין למלוה אפילו בלא דעת הלוה. לא יצא מב"ד מסרב אלא שאמר
פרעתיך ביום פלוני ועדים מעידים שכל אותו יום היה עמהם ולא פרע לו כלום אם אמרו לו
ב"ד צא תן לו הוחזק כפרן ואינו נאמן שוב לומר פרעתי, אבל אם אמרו לו חייב אתה ליתן
http://www.daat.ac.il/he-il/toshba * דעת אתר * מעוצבת מהדורה * משפט חושן טור 153
153
לו לא הוחזק כפרן שלא אמר פרעתי אלא כדי לישמט מן התובע עד שיעיינו בית דין עוד
בדינו. לפיכך אם חזר ואמר פרעתי ולא הכחישוהו עדים על פרעון השני אע"פ
שהכחישוהו על פרעון הראשון נשבע היסת ונפטר ואפילו אם אמרו לו צא תן לו אם אינן
מעידים שהיו עמו כל היום ולא פרע אלא אומרים שתבעו בפניהם ולא פרע לא הוחזק
כפרן.
סימן פ.
מי שטוען בפני ב"ד טענה אחת ונתחייב בה אינו יכול לטעון טענה אחרת שסותרת
הראשונה.
במה דברים אמורים שלא יצא מב"ד אבל אם יצא מבית דין אין שומעין לו אפילו לתקן
אותה דשמא למדוהו לטעון שקר אבל כל מה שטוען חוץ לב"ד יכול לחזור ולטעון אפילו
לסתור טענתו הראשונה לפי שאין אדם מגלה טענותיו אלא בב"ד כדי שלא ידע בעל דינו
מה שירצה לטעון ויחשוב להשיב שקרים על טענותיו.
במה דברים אמורים שאין טוען חוזר וטוען לסתור טענתו הראשונה דוקא שנתחייב בדין
בטענה ראשונה אבל אם יכול לזכות בדין גם בטענה הראשונה כדפרישית לעיל בסימן
שלפני זה יכול לחזור ולטעון ולזכות בטענה האחרת.
וכתב הרמ“ה והוא דלא אתו סהדי בתר הכי אבל אי אתו סהדי בתר הכי ואכחישוהו
בטענה קמייתא לא משגיחינן בטענה בתרייתא עד דמייתי ראיה ודוקא דהדר ביה לבתר
תוך כדי דבור אבל אם הדר ביה תוך כדי דבור יכול לחזור ולסתור דבריו הראשונים.
וה"ר יוסף מיגא"ש כתב דאין טוען חוזר וטוען אלא דוקא בהכחישוהו העדים בטענה
הראשונה אבל כל זמן שלא הכחישוהו חוזר וטוען אע"פ דנפק לברא במגו דאי בעי קאי
אטענתיה קמייתא ואיפטר מצי נמי טעין טענה אחריתא ומיפטר. וכן כתב הרמב"ם שיכול
לחזור ולטעון טענה אחרת אע"פ שסותרת את הראשונה שכתב אע"פ שיצא מב"ד יכול
לחזור ולטעון כל מה שירצה עד שיבוא עדים ויכחישוהו אבל אחר ביאת עדים שהכחישוהו
טענה הראשונה שסמך עליה אינו יכול להשיאה לטענה אחרת אלא אם כן נתן אמתלא
לטענה אחרת שסמך עליה. ויש במשמעות כמו שהשיא בטענה הזאת האחרת והוא שלא
יצא מב"ד אבל אם יצא מב"ד אינו יכול לטעון אחר שבאו עדים שמא אנשים רעים למדוהו
לטעון שקר וכן כל כיוצא בזה.
סימן פא.
אמר לחברו מנה לי בידך א"ל הן ובפני עדים למחר אמר ליה תנהו לי והשיב משטה הייתי
בך כמו שהשטית בי לשאול ממני דבר שלא היה לך בידי כן אני השטיתי בך להודות לך
http://www.daat.ac.il/he-il/toshba * דעת אתר * מעוצבת מהדורה * משפט חושן טור 154
154
בדבר שלא היה בידי נאמן. וצריך לישבע שהוא כדבריו שכוונתו היתה להשטות בו. ולא
עוד אלא אפילו החביא לו עדים אחורי הגדר וא"ל מנה לי בידך וא"ל הן ואמר ליה רצונך
שתודה לי בפני עדים והשיב לו הייתי מודה לך בפני עדים אלא שאני מתיירא שמא תכפני
שאשלם לך מיד והעדים שומעין כל זה פטור. ואפילו לא טען משטה הייתי בך אלא טען
לא היו דברים מעולם פטור ולא הוחזק כפרן ואע"פ שהודה בפני עדים כיון שלא היתה
הודאתו הודאה לא נזכר דמילי דכדי לא דכירי אינשי.
במה דברים אמורים בבריא אבל בשכיב מרע שתבעוהו והודה אינו יכול לומר משטה
הייתי בך שאין דרך האדם להשטות בשעת מיתתו ואפילו בבריא דוקא שהוא בעצמו טען
משטה הייתי בך אבל אי לא טען לא טענינן ליה.
במה דברים אמורים שהוא קיים אבל אם טענו חברו מנה לי בידך כשהוא בריא והודה
ומת טענינן להו ליתמי שלא כיון אלא להשטות בו דכל מה דמצי איהו למיטען טענינן להו
ליתמי.
כתב בעל התרומה אם התובע תופס ממון הנתבע בשעת הודאתו כנגד המנה שהוא
מודה לו בו אף על פי שיש עדים שהוא ממונו של זה הנתבע שוב אינו יכול לטעון טענת
השטאה שהתפישה עושה להודאתו הודאה גמורה. ואם כשתבעו הודה בפני ב"ד או בפני
עדים שיחדום לעדים בין שאמר להם הנתבע אתם עדי בהודאה זו או שאמר התובע אתם
עדים ואמר הנתבע כן תהיו לי עדים או ששתק הנתבע שוב אינו יכול לומר משטה אני בך.
אבל יכול לטעון פרעתי. אבל אם שלא בפניו אמר הלוה לעדים אני חייב לפלוני מנה והוו
עלי עדים לאו כלום הוא כיון שלא היתה ההודאה בפני המלוה. והא דמהני אתם עדי דוקא
כשתבעו מנה ואמר לו הן ואח"כ אמר אתם עדי ושתק לוה. אבל אם אמר לו מנה לי בידך
והלה שתק ואמר לעדים אתם עדי ושתק הנתבע אין שתיקתו כלום. דלא הוי שתיקה
כהודאה אלא כשהודה לו תחלה ואמר לו הן וכשאמר התובע אתם עדי שתק אבל
כששתק מתחלה ועד סוף יכול לומר לא חששתי להשיבך. כתב הרמ"ה דהוא הדין נמי
אם אמר הריני מודה בפניכם אין צריך לומר אתם עדי דעד כאן לא אמרינן דצריך לומר
אתם עדי אלא כשלא אמר בלשון הודאה, אבל אם אמר בלשון הודאה אין צריך לומר אתם
עדי דתו לא מצי לומר משטה הייתי בך.
והיכא שמודה בפני עדים כשרים הודאה גמורה וחזרו ליה סהדי אנפשיה אלא מכי חזו
ליה מהימני לאסהודי עליה גבי הודאה נמי אף על גב דלא מקבל לאחריני עליה מהימני
דמשעת הודאה איחייב ליה והני גילוי מילתא בעלמא נינהו ע"כ, וכן כתב הרמב"ם. הודה
בפני שנים שיש לו לפלוני אצלו מנה דרך הודאה גמורה. ולא דרך שיחה אף על פי שלא
אמר אתם עדי ואע"פ שאין התובע עמו הרי זה עדות גמורה. תבעו בדין ואמר לא היו
דברים מעולם אין שומעין לו אלא משלם על פיהם עד כאן.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 155
155
ואדוני אבי הרא"ש ז"ל כתב דלא מהני אלא באתם עדי כדפרישית לעיל. וכתב בעל
המאור שהודאה בפני עד אחד לאו כלום היא אפילו א"ל אתה עד ולא משתבע אפומיה
אם כפר בהודאתו ולא מיחייב אם הודה בהודאתו דמילתא דכדי נינהו עד דאמר לשנים
אתם עידי וכן כתב הראב"ד משום גאון. אבל הרמב"ם כתב דהוי הודאה בין לישבע על
פיו אם כפר בין לפרוע אם הודה וכן כתב רב אלפס.
וכן כתב אדוני אבי הרא"ש ז"ל בתשובה:
ההוא דאכמין סהדי לחבריה בכילתא וא"ל מנה לי בידך א"ל הן א"ל ערי ושכבי להוו סהדי
עלך א"ל לא ואסקינן דלא הוי הודאה כיון דא"ל לא אבל אי שתק הויא הודאה. ודוקא כהאי
גוונא דאיבעי ליה לאסוקי אדעתיה שיש שם עדים דלמה א"ל ערי ושכבי להוו סהדי אם לא
שהיו שם אבל אי לא איבעי לאסוקי אדעתיה שיש שם עדים כגון שאמר אתם עדי אינו
יודע שיש שם עדים ושתק לא הוי הודאתו הודאה.
לא תבעו שום אדם אלא הוא בעצמו הודה מנה לפלוני בידי בין שלא בפניו בין בפניו שא"ל
מנה לך בידי ואח"כ תבעו וא"ל תן לי המנה שאתה חייב לי וא"ל אין לך בידי כלום שלא
הודיתי אלא שלא להשביע את עצמי שלא אראה כעשיר נאמן ופטור בין בבריא בין בשכיב
מרע.
והרמב"ם כתב דוקא שלא בפניו שכתב הודה לו בפני עדים וכשתבעו אח"כ טען שלא
להשביע את עצמי הודיתי נאמן ונשבע היסת. ואם כשהודה בפניהם היה התובע עמו אינו
יכול לטעון שלא להשביע את עצמי הודיתי אבל אם טען פרעתי נאמן.
ואדוני אבי הרא"ש ז"ל אם טען תן לי המנה שאתה חייב לי ואם תרצה לכפור הרי פלוני
ופלוני שאמרת בפניהם שאתה חייב לי צריך לישבע היסת דדל מהכא עדים חייב לישבע
על תביעתו. אבל אם אמר תן לי מנה שאמרת בפני פלוני ופלוני שאתה חייב לי אף
שבועה אינו צריך.
כתב הראב"ד אפילו אמר אתם עדי ושתק יכול לחזור ולטעון שלא להשביע הודיתי כיון
שמעצמו הודה. ולא נהירא לי מהא דאמרינן שכיב מרע שהודה אין צריך לומר אתם עדי
דמשמע אבל בבריא צריך שיאמר אתם עדי ומכי אמר מיהא אינו יכול לחזור בו.
וטענת שלא להשביע אינה מועלת אלא כשמודה מעצמו. אבל אם תבעוהו והודה אינו יכול
ליפטר בטענה שלא להשביע שלא היה לו להודות לטענת חברו כדי שלא להשביע את
עצמו אלא טענת משטה אני בך שייכא כשתובעין אותו שכן דרך להשטות בחברו להודות
לו כשתובעו מה שאינו חייב לו. וזה הכלל כשתובעין אותו שייך לומר השטאה ולא שלא
להשביע וכשמודה מעצמו שייך לומר שלא להשביע ולא ולא השטאה.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 156
156
וכתב אדוני אבי הרא"ש ז"ל בתשובה: שאם הודה בכתב ידו שחייב מנה לפלוני או כתב
יד אחר והוא חתום עליו וחתימתו ניכרת אינו יכול לטעון שלא להשביע הודיתי דכולי האי
לא הוה עביד שלא להשביע עצמו.
כתב הרמב"ם המודה לחברו מעצמו ועדים שומעין אותו מבחוץ וכן האומר לחברו מנה לי
בידך והלה אומר הן כל אלו הדברים וכיוצא בהם כשיבאו לפני ב"ד אומרים לנתבע למה
לא תתן לפלוני מה שאתה חייב לו ואם אומר אין לו אצלי כלום אומרים לו והלא אמרת
בפני אלו כך וכך אי משלם מוטב אם לא טען אין טוענין לו. אבל אם טען לא היו דברים
מעולם או משטה הייתי בך או שלא להשביע עצמי כוונתי פטור ונשבע היסת עד כאן.
ויש אומרים אפילו לא טען שלא להשביע אלא שתק כשזה חזר ותובעו טוענין לו שלא
הודה אלא שלא להשביע את עצמו והראב"ד כתב חס ושלום שנפתח לו אנחנו להשיב
דבריו ולשנותן שלא בטענה אבל אם חזר ואמר איני חייב לך כלום אנו טוענין לו.
וכן כתב אדוני אבי הרא"ש ז"ל
אפילו לא טען אלא כשזה תובעו במנה שהודה לו אמר איני חייב לך כלום הדיין פוטרו
ותולה הודאתו במה שאדם עשוי שלא להשביע את עצמו אע"פ שהוא לא טען כן. הודה
בקנין או במעמד שלשתן שוב אינו יכול לטעון טענת השטאה ולא טענת השבעה.
תשובה לגאון
אם הודה בב"ד לא שנא אם הודה מעצמו לא שנא תובעו והודה אינו יכול לחזור אלא תוך
כדי דיבור והני מילי בפני ג' אבל בפני יחיד אפילו הוא מומחה אין הודאתו בפניו כלום.
ואני כתבתי למעלה שיחיד מומחה דינו כג' הדיוטות. לרבינו האי תבעוהו בדין בחפץ
פלוני והשיב אינו שלך אלא של פלוני אינו הודאה להוציא השני מידו אפילו אמר הודאה זו
בב"ד דכי אמרינן הודאה בב"ד אין צריך לומר אתם עדי הני מילי דכי מכוין לאודויי בהא
מילתא אבל הכא שיחה בעלמא היא ולא היתה הודאה שהרי יכול לומר אינו שלך ולא היה
צריך לומר אלא של פלוני והרבה דברים שיחה בעלמא הם ואינו מזיק לו כלום.
וכתב בעל התרומות
ראובן שאמר לשמעון חייב אתה מנה ללוי ואמר שמעון כן ואמר ראובן אתם עדי דהוי
הודאה וכשיבא לוי לתובעו אינו יכול לטעון לא טענת השטאה ולא טענת השבעה אע"פ
שלא בא ראובן בהרשאת לוי ולא עוד אלא אפילו לא אמר ראובן אתם עדים אינו יכול לומר
ללוה משטה אני בך, שהרי לא תבעו לוי ולא השטה בו שישטה בו בהודאתו גם הוא.
שאלה לאדוני אבי הרא“ש ז“ל:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 157
157
ששאלת
ראובן שאמר לשמעון ולוי מנה לי בידכם וא"ל שמעון הן ולוי שתק אי הוי הודאת שמעון
ושתיקת לוי הודאה גבי לוי או לא.
תשובה:
לגבי שמעון שאמר הן אם אמר ראובן לעדים אתם עדים ושתק שמעון הוי הודאה אבל
לגבי לוי לא הוי הודאה דהודאת שמעון אינה הודאה לגבי לוי וגם בשתיקתו לא הפסיד
כלום וכן כתב בעל התרומות אפילו אם היו שמעון ולוי שותפין אין הודאת האחד מחייב
את חברו בהודאתו. אמר מנה לפלוני בידי ולא אמר אתם עדי וקפץ זה ונשבע על הודאתו
בפני עדים ובא המלוה ותבעו והשיב שלא להשביע את עצמו כיון ונשבע לשקר אין שומעין
לו. וכן אם יטעון שכחתי כשנשבעתי והייתי סבור שהייתי חייב לו ועכשיו נזכרתי שאיני
חייב לו כלום אין שומעין לו דחזקה אין אדם נשבע אלא באמת ובבירור.
המודה לחברו בפני עדים קבלתי ממך כך וכך מחוב שיש לי עליך אין צריך לומר אתם עדי
לא שנא מלוה בשטר לא שנא מלוה ע"פ שאין כאן לא השטאה ולא השבעה. הא למה זה
דומה לפורע חובו בפני עדים שהמעשה נגמר בראייתם ואין צריך לומר אתם עדי אף כאן
ההודאה נגמרת בעדותו ואין צריך לומר אתם עדי. והוא הדין נמי למוחל חובו בפני עדים
שאין צריך לומר אתם עדי כך אין צריך לומר כתובו שאין צריך לומר כתובו אלא כשהוא
מחייב עצמו בהודאתו שלא תהא עליו כמלוה בשטר בלא שיצוה לכתוב אבל בענין מחילה
ופטור אין צריך. המתעסק בשל חברו ונותן לו ריוח בכל שנה ולבסוף טען כי לא היה שם
ריוח ורוצה לחשוב מה שנתן לו בשביל קרן כתב הראב"ד שאם נתן הריוח בפני עדים
ואמר אתם עדי אינו יכול לחזור בו. אבל אם לא אמר אתם עדי בין שאמר לשם ריוח בין
שאמר סתם ישבע עכשיו שלא היה ריוח וכל מה שנתן לשם ריוח יעלה לו לשם קרן. ובעל
העיטור כתב אי יהיב ליה רווחא באפי סהדי אי נמי מודה ליה דכי יהיב בשם רווחא קאמר
ליה לאו כל כמיניה למיחשב ליה השתא לשם קרנא וגבי ליה כולה אף על גב דלא אמר
אתם עדי. אבל אי יהיב ליה בסתמא משתבע דלא הוה ביה רווחא וזקיף קרנא ארווחא.
שאלה לאדוני אבי הרא“ש ז“ל:
ראובן נתן מנה לשמעון ולוי להתעסק ועשו עליהם שטר ונשבעו שיתנו לו חצי הריוח שאל
ראובן את מעותיו ונתנו לו מנה שאל מהם הריוח אמרו לו כך וכך הרווחנו ולא יותר אמר
ראובן לשמעון אתה אמרת לי שהרווחתם נ' ואמר ליה שמעון לא אמרתי לך כלום ונשבע
ראובן שכך א"ל שמעון וכיון שנשבע שכך א"ל שיתנו לו כ"ה זהובים ומפני כח השטר
שהיה לו עליהם ולא היה כתוב בו שום פרעון הוצרכו ליתן לו כפי מה שאמר. עתה בא לוי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 158
158
ותבע לראובן בדין ואמר לקחת ממנו כ"ה זהובים שלא כדין כי לא הרווחתים והוצרכתי
לפרוע בכח השטר והשיב ראובן מה שלקחתי מריוח לקחתי כפי מה שאמר לי חבירך.
תשובה:
יראה כיון שהלוה ראובן לשמעון ולוי בשותפות נעשו אחראין וערבאין זה לזה והיה כח
לראובן לתבוע כל החוב מאיזה מהם שירצה. והנה תבע לשמעון ונשבע ראובן ששמעון
אמר ליה שהריוח נ' זהובים ונתנו לו מהם חלקו אחר שנשבע ראובן שכך אמר לו שמעון
הרי נסתלק ראובן משמעון ולוי כי פרעו לו חובן מדעתם על פי מאמר שמעון שאמר הוא
עצמו לראובן שכך וכך הרויחו. ומה שטען לוי שאנוסים היו מחמת השטר לאו טענה היא
כיון שלא מסר מודעא בפני עדים קודם שיפרע.
סימן פב.
מלוה שהוציא שטר שאינו מקויים ואינו מוצא עדים לקיימו והלוה מודה שכתבו אלא שטוען
פרעתי נאמן, שהפה שאסר הוא הפה שהתיר. ואפילו אם כתבו בו נאמנות אינו מועיל לו
כלום. והוא הדין נמי לכל מה שיטעון בו דבר שמבטל השטר כגון אמנה או כתבתי ללוות
ולא לויתי או על תנאי נעשה ולא נתקיים נאמן דהאי שטרא חספא בעלמא הוא אמאי קא
סמכת אלוה ואיהו מבטל ליה.
כתב הרמב"ם ואם אח"כ מצא המלוה עדים לקיים השטר בב"ד הרי הוא כשאר השטרות
וגובה בו. ואם השטר מקויים וטוען הלוה פרעתי כולו או קצתו והמלוה אומר לא נתפרעתי
כלום אם יש נאמנות אינו נאמן ואפילו אם אמר השבע לי אין שומעין לו וגובה בלא
שבועה. ומיהו אם יש בעל חוב המאוחר ממנו לא יגבה אלא בשבועה שצריך לישבע לבעל
חוב המאוחר שלא נפרע מחובו כלום. ואין המוקדם יכול לומר למאוחר לא אשבע עד
שתשבע שלא נפרעת מחובך אבל מחרים סתם על מי שיודע שהוא פרוע ומשביעו בחנם.
וכתב בעל התרומות שאם יש בו נאמנות מפורש לראשון שאין צריך לישבע ע"כ.
ונראה כמו שאין מועיל נאמנות גבי לקוחות הכי נמי אינו מועיל לבעל חוב מאוחר. אין בו
נאמנות כל זמן שלא יטעון השבע לי שלא פרעתיך אין משביעין למלוה אלא אומרים ללוה
שלם ואם טען השבע לי שלא פרעתיך משביעין אותו בנקיטת חפץ ויטול. לא רצה לישבע
ותפש מנכסי הלוה לא מפקינן מיניה שהשטר עומד בחזקת שאינו פרוע אע"פ שלא נשבע
המלוה. אבל אם לא טען לא טענינן ליה. וזה החילוק יש בין פוגם שטרו למי שאינו פוגם.
כתב הראב"ד ואם הוחזק הלוה כפרן באותו השטר כגון שאמר לא היו דברים מעולם
ובאו עדים שנתקיים השטר וחייבוהו בית דין לפרוע שוב אינו יכול לומר השבע לי שלא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 159
159
פרעתיך אע"פ שאין בו נאמנות שכבר הודה שלא פרעו, שכל האומר לא לויתי כאילו אמר
לא פרעתי דמי. אבל אם יחרים סתם על מי שנטל ממנו ממון שלא כדין אין מוחים בידו.
שאלה לרב אלפס
אם לא טען השבע לי וגם לא פתחו לו לישבע אם ישאל מב"ד מה חייב לו תובע זה אם יש
להם לומר חייב לך שבועה אם לא.
תשובה:
אין אומרים למלוה כלום, אלא אומרים ללוה פרע לו ואם שאל דעת ב"ד מה חייב לי אין
אומרים לו לכתחלה חייב לך שבועה אלא אומרים לו מה אתה רוצה שיתחייב לך אם אמר
רוצה אני שישבע לי משביעין אותו ואם לאו אין פותחין לו. היה המלוה ת"ח אין משביעין
אותו שאין אנו חושדים אותו שמוציא שטר פרוע מכל מקום לא מגבינן ליה אלא אי תפיש
משל לוה לא מפקינן מיניה ואם הוא מעצמו רוצה לישבע כדי לגבות שלו שומעין לו. ואם
המלוה והלוה שניהם תלמידי חכמים מסתברא חזר הדין לכמו שהיה. והא דמשבעינן ליה
דווקא כשבא הלוה בטענת ברי שהוא פרוע, אבל אם בא בטענת שמא לא משבעינן ליה
כלל אפילו אם גם המלוה משיב איני יודע אם פרוע הוא אם לאו. ואם מת המלוה ויורשיו
מוציאין השטר והלוה טוען שהוא פרוע יש אומרים כיון ששבועה זו קילא שהרי אין פותחין
בה אם לא שישאל הלוה לפיכך נוטלין היורשין בלא שבועה. ורב שר שלום כתב כיון שאין
המלוה כאן שיוכל לישבע נשבע הלוה ונפטר ורב. אלפס כתב שהיורשין נשבעין שבועה
שלא פקדנו אבא ושלא מצאנו בין שטרותיו ששטר זה הוא פרוע ונוטלין וכן כתב הרמב"ם
וכן עיקר. טען המלוה כיון שיש לי לישבע תאמרו ללוה שיביא ממונו לפניכם קודם שאשבע
כדי שיהא מוכן לכשאשבע הדין עמו. ואם לאחר שבאו ב"ד להשביע למלוה שאין שטרו
פרוע טען הלוה שאין לו לפרוע וצריך לישבע על זה כפי תקנת הגאונים צריך עיון מי
ישבע תחלה שכל אחד יש לו טענה הלוה יאמר למה אשבע שמא ישבע הלוה שאין לו
במה לפרוע ונמצא שנשבעתי לבטלה.
וכתב הרמב"ם שהלוה ישבע מיד כתקנת הגאונים וכשתשיג ידו ויתן לבעל חוב ישבע
המלוה שאין שטרו פרוע ואח"כ יתן והגאונים כתבו שאין אחד מהם נשבע שהנתבע אינו
חייב כלום עד שישבע התובע והתובע אינו חייב עד שיהא ממונו מזומן. ואם רצה התובע
ישבע אם נתן לו מוטב ואם לאו ישבע שאין לו במה לפרוע. היה המלוה חשוד כתב
הרמב"ם כל הנשבעין מדבריהם ונוטלין אם היו חשודים הנתבע נשבע היסת ונפטר.
והרמ“ה כתב שנוטל בלא שבועה כיון ששטר מקוים בידו אלא שרבנן הטילו שבועה עליו
לא יפסיד בשביל שאינו יכול לישבע והכי מסתברא. לא היה חשוד ורוצה להפך השבועה
על הלוה אין שומעין לו כיון ששבועה חמורה היא כעין דאורייתא אין שומעין לו להפכה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 160
160
אלא אומרים לו השבע וטול או לך בלא שבועה. ואם יאמר המלוה אי אפשי לישבע שאיני
רוצה בתקנה זו שתקנו חכמים להנאתי אלא תהא תביעתי כמלוה ע"פ וישבע הלוה היסת
ויפטר ואמר הלוה איני רוצה לישבע אלא אחר שאתה מטיל עלי שבועת היסת לפי דבריך
שהחזרת אותה שבועת היסת הריני מהפכה עליך דהא בדרבנן מהפכינן הדין עמו
ומחייבין התובע לישבע היסת ויטול.
ואם אמר התובע איני נשבע ואיני נוטל אלא אחרים סתם הרשות בידו ואין הלוה יכול
לומר או השבע וטול או הוציאני מכלל החרם. ואם יצא הלוה מב"ד ולא רצה לשמוע החרם
אין מנדין אותו בכך שהרי אין בחרם לא הזכרה ולא אמן ומחרימין שלא בפניו וכוללו בכלל
החרם. ואם אין הלוה טוען פרוע אבל טוען טענות אחרות כגון אמנה או רבית על זה כתב
הרמב"ם הוציא עליו שטר מקוים והלה אומר שטר מזויף הוא או מרבית או שטר אמנה או
כתבתי ללוות ולא לויתי כללו של דבר אם טוען טענה שאם הודה בה בעל השטר היה
בטל והמלוה עומד בשטרו ואומר שזה טוען שקר והלוה אומר ישבע ויטול בזה יש חילוק
בין הגאונים, יש מי שהורה שחייב בעל השטר לישבע כעין של תורה כמו שנשבע כשטוען
עליו שפרעו ורבותינו הורו שלא ישבע המלוה אלא כשטוען הלוה שהוא פרוע בלבד שהרי
הודה בשטר, ולפרעון הוא עומד אבל כל אלו הטענות לאו כל הימנו לבטל שטר מקוים,
אלא ישלם אפילו אם אין בו נאמנות ואח"כ יטעון על המלוה במה שירצה אם יודה יחזיר לו
ואם כופר ישבע היסת ויפטר ולזה דעתי נוטה ע"כ.
ואם טוען הלוה מחלת לי השטר כתב בעל העיטור שהוא כמו טענת אמנה ורבית אבל
הרמב"ן כתב דלא חשיב כמו אמנה ורבית דהנך באין לעקור את השטר לפיכך אין
שומעין לו אפילו אם אין בו נאמנות אבל מחילה אין עוקר השטר וחשוב כמו פרעון. לפיכך
אם טוען שמחל לו שומעין לו אפילו אם יש בו נאמנות שהנאמנות אינו מועיל אלא כנגד
הפרעון והמדקדקין כותבין והאמנתיו לומר לא נפרעתי ובכל ענייני חוב זה ועדיין יש
לפקפק. טען הלוה השטר נעשה על תנאי שאם אקיימנו אפטר וקיימתיו כבר והמלוה
אומר שלא היה שום תנאי בדבר אם כתוב בו שנעשה בלא שום תנאי ובלא שום שיור
בעולם אין הלוה נאמן לומר בתנאי נעשה ואם אינו מפורש בו שבלא שום תנאי היה והלוה
אומר בתנאי היה וקיימתיו ואין המלוה מודה לו שהיה שום תנאי ביניהם ואין העדים לפנינו
נשבע המלוה כעין של תורה ונוטל חובו שהרי אינו עוקר בטענה זו גוף השטר והרי היא
כטענת פרעון ואפילו אם יש בו נאמנות אינו מועיל שהרי אין הנאמנות רק כנגד הפרעון.
ואם הודה המלוה שנעשה על תנאי אלא שאומר שעדיין לא קיימו הלוה הואיל ומודה
לדברי הלוה ובא להוציא מן הלוה על המלוה להביא ראיה ואינו נאמן במיגו שאין אומרים
מגו להוציא ממון ואם אין לו ראיה נשבע הלוה היסת ונפטר. ואם יש ללוה עדים שבתנאי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 161
161
נעשה ואין המלוה מודה לו מקבלין עדותן שאפילו עדי השטר עצמן נאמנין לומר תנאי היו
דבריהם אפילו אם כתב ידם יוצא ממקום אחר ונפטר הלוה אפילו בלא שבועה. ואם אחד
מעדי השטר אומר תנאי היה ואחד אומר לא היה תנאי בטל השטר ונשבע הלוה היסת
ונפטר אבל אינו נשבע שבועת התורה להכחיש העד האומר אינו תנאי כיון שהעדים
מכחישין זה את זה. וכל אלו הטענות שאמרנו שאין הלוה נאמן להשביעו כגון אמנה או
רבית או לא לויתי וצריך לפרעו אחר הפרעון יכול לתבעו בטענות הללו אם יודה יחזיר לו
ואם לא ישבע היסת ויפטר.
טען הלוה על שטר מקוים שחציו פרוע והמלוה אמר שלא נפרע ממנו כלום ועדים מעידים
שכולו פרוע נשבע וגובה מחצה שהרי הודה בחציו. ולא חשוב כמשיב אבידה שלא הודה
אלא מפני השטר שעליו. ואין המלוה גובה אותו החצי אלא מבני חרי שיאמרו הלקוחות
נסמוך על העדים והם אומרים שנפרעת מפלוני.
במה דברים אמורים שאין בו נאמנות או שהאמינו על עצמו ולא כב' עדים אבל אם
האמינו כשני עדים גובה כל חובו מבני חרי בלא שבועה ואם אין לו בני חרי לדברי
המפרשים שאין הנאמנות מועיל לגבי לקוחות אינו גובה בהם ולדברי המפרשים שאם
קדם הנאמנות ללקוחות מועיל הנאמנות אף לגבי לקוחות גובה נמי ממשעבדי דהא
הימניה ופסלינהו לסהדי.
סימן פג.
אם המלוה מודה שקבל ממנו דמי השטר אלא שאמר שקבלם בשביל מלוה על פה שהיה
לו עליו ואין הלוה מודה באותה מלוה זה כתבתי בסימן נ"ח. ואם הלוה מודה בשתי
ההלואות ושתיהם עבר זמנן ונתן לו מנה בסתם ולא פירש והמלוה אומר שרוצה לחשוב
אותן בפרעון מלוה פלוני מפני שאין לו כח על לוה לנגשו ובאחרת יש לו יותר כח לנגשו
כגון שיש לו ערב והלוה רוצה לחשוב אותה בפרעון המלוה שיש לו בה ערב כי אומר על
אותה נתכוין אין שומעין לו. וכתב בעל התרומות אפילו אומר הלוה בפירוש לא אפרע לך
אלא מחוב פלוני שיש לך ערב והמלוה אומר לא אקבלם אלא מחוב פלוני שאיני בטוח
ממנו כ"כ הדין עם המלוה שהרי עבד לוה לאיש מלוה. ואם יש מחלוקת ביניהם שהלוה
אומר מחוב פלוני שפלוני ערב בו נתתים לך ואתה בעל מנת כן קבלתם והמלוה אומר
מעולם לא נתרציתי לך לקבלם אלא מחוב פלוני שאין לי בו ערב, רואין אם החוב שאמר
הלוה שפרעו בו הוא מלוה על פה נאמן בהיסת לומר פרעתיו ונפטר הערב אפילו אם היה
קבלן. ואם שני החובות יש לו עליהן שטרות אם לא פרען בעדים נאמן המלוה במיגו דלא
היו דברים מעולם ואם אין בו נאמנות נשבע על שטרו ונוטל ואם יש בו נאמנות נוטל בלא
שבועה.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 162
162
אבל אם פרעו בעדים ומעידין שבתורת פרעון נתנם לו ואינם יודעים מאיזה שטר יש
אומרים דאיתרע שטרא כמו גבי סיטראי היכא שנתנם לו בפני עדים ולדידן מסתברא אף
על גב דיש עדים שנתנם בתורת פרעון נאמן לומר שקבל בשביל החוב שאין לו בו ערב
כיון שמברר שיש לו ב' שטרות עליו שהרי אינו מכחיש העדים בכלום דלא אמרינן
בסיטראי איתרע שטרא אלא בזמן שאין המלוה מברר דבריו שיש לו עליו חוב אחר שאז
טענתו גרועה כיון שהפרעון ודאי והחוב האחר שאומר שקבלם בשבילו ספק ואין ספק
מוציא מידי ודאי אבל כאן שמוציא ב' שטרות בב"ד ואינו מכחיש העדים כלל הרי השטר
שטוען עליו הלוה שהוא פרוע עומד בחזקתו לפיכך אם יש בו נאמנות גובה מהלוה או מן
הערב בלא שבועה ואם אין בו נאמנות נשבע ונוטל. טען הלוה על שטר מקוים שהוא
אמנה או פרוע ואמר המלוה אמת הוא כמו שאתה אומר אבל היה לי שטר כשר ואבד אין
טענתו טענה אע"פ שהוא בעצמו פוגם את שטרו ואילו היה רוצה היה אומר כשר הוא
שהרי הוא מקוים אפילו הכי אינו גובה והלוה נשבע היסת ונפטר.
סימן פד.
הפוגם את שטרו לא יפרע אלא בשבועה אע"פ שלא טען הלוה השבע לי. כיצד, הרי
ששטרו היה אלף זוז וטוען הלוה פרוע כולו והמלוה אומר לא נפרעתי אלא מקצתו, לא
יפרע השאר אלא בשבועה כעין של תורה, אפילו היו עדים בשעת פרעון או שכתב לו
שובר במה שפרע. ולא אמרינן אי איתא דפרע טפי בעדים הוה פרע ליה כדפרעיה
מעיקרא או כותב לו שובר דשמא נזדמן לו מעיקרא לפרעו בעדים או בשובר ואח"כ פרעו
בינו לבינו. ואפילו דקדק לצרף חשבונו אפילו בפחות משוה פרוטה. ולא אמרינן כיון
שדקדק כולי האי ודאי קושטא קאמר.
במה דברים אמורים כשאין בו נאמנות אבל יש בו נאמנות אע"פ שלא פירש בין בכולו בין
במקצתו אלא האמינו סתם נאמן ונוטל בלא שבועה.
וכתב אדוני אבי הרא"ש ז"ל בתשובה שאם כתוב בו פרעון ביני שיטי לא חשיב כפרעון
לחייבו שבועה.
כתב הרמב"ם אע"פ שפוגם שטרו היה החוב לזמן ותבעו בתוך זמנו נפרע בלא שבועה,
עבר זמנו לא יפרע אלא בשבועה.
ורבינו האי כתב שאפילו בזמנו לא יפרע אלא בשבועה. הפוחת שטרו נפרע שלא
בשבועה. כיצד, היה שטרו אלף זוז וטוען הלוה פרעתיך כולו והמלוה אומר לא נתפרעתי
כלום, אבל אינך חייב לי אלף זוז כמו שכתוב בשטר שלא הלויתיך אלא ת"ק ומה שנכתב
אלף אמנה היה בינינו נפרע שלא בשבועה אף על פי שאין בו נאמנות כיון שאינו מודה לו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 163
163
בפרעון כלל. ואם יאמר הלוה השבע לי שלא פרעתיך צריך לישבע. טען המלוה ואמר לא
נתפרעתי כלום אבל אין החוב אלא חמש מאות והעדים טעו וכתבו אלף זוז הרי הוא פוסל
שטרו שהרי מודה שהעדים העידו שקר ונשבע הלוה היסת ונפטר. עד אחד מעיד בשטר
שהוא פרוע לא יפרע אלא בשבועה וגם בזה כתב הרמב"ם שכשתבעו בתוך זמנו שנוטל
בלא שבועה.
ורב האי כתב שצריך שבועה.
במה דברים אמורים במלוה בשטר אבל במלוה על פה שתבעו ואמר שפרעו ומביא עד
אחד סיוע לדבריו הלוה פטור כיון שהעד מסייעו ואין עליו אלא חרם סתם. ובעל התרומות
כתב אע"פ שהעד מסייעו צריך שבועת היסת ליפטר. ולא נהירא דכמו דעד אחד מחייבו
שבועה ג"כ פוטר מן השבועה.
סימן פה.
ראובן הוציא שטר חוב על שמעון ושמעון הוציא שטר שראובן מכר לו שדהו אחרי שהגיע
זמנו של שטרו ואומר אילו הייתי חייב לך היה לך ליפרע ממני ולא למכור לי שדך. אם הוא
במקום שנוהגין שמי שקונה שדה נותן מעות ואח"כ כותבין לו שטר טענתו טענה שלא היה
לו לכתוב שטר המכירה אחר שקבל המעות ונאמן הלוה לומר פרעתי ושובר היה לי ואבד
אפילו שיש בו נאמנות. אבל אינו נאמן לומר מזויף הוא כיון שהוא . אבל אם עדיין לא הגיע
זמן שטרו אין יכול לומר אילו הייתי חייב לך היה לך ליפרע שלך שהרי עדיין לא הגיע
זמנו. ואם הוא במקום שכותבים השטר ואח"כ נותנין המעות אין טענתו טענה שזה יאמר
לא מכרתי לך השדה אלא כדי שיהיה לך ממה לגבות חובי. ויש אומרים שהטענה זו אינה
אלא כשאין לו שדות אחרים. וה"ר יונה כתב אפילו אם יש לו שדות אחרות יאמר המלוה
הייתי ירא שהיו עליך חובות מוקדמים ולכך מכרתי לך זה השדה שאם יהיו חובות
מוקדמים אני אקח חלקי מזה השדה שמכרתי לך דלוה ולוה ואח"כ קנה משועבד
לשניהם. וכן הוא מסקנת אדוני אבי הרא"ש ז"ל.
ואם הלוה מכר קרקע למלוה אחרי שהגיע זמן פריעת שטרו יכול לומר לו אילו הייתי חייב
לך היה לך לטרוף השדה כשמכרתיו לך ולא מיבעיא באתרא דכתבי שטרי והדר יהבי זוזי
והדר כתבי שטרא מצי לוה למימר היה לך לגבות קרקע בחובך כדי שלא אקח המעות
ואוציא אותם ולא יהיה לך ממה לפרוע חובך. ראובן הוציא שטר על שמעון ושמעון הוציא
שטר על ראובן מאוחר לשטרו של ראובן, והגיע זמן הפרעון של ראובן קודם שלוה
משמעון יכול שמעון לומר לראובן אילו הייתי חייב לך לא היה לך ללוות ממני אלא היה לך
ליפרע בחובך.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 164
164
וכתב הרמ“ה לא שנא באתרא דיהבי זוזי והדר כתבי שטרא לא שנא באתרא דכתבי
שטרא והדר יהבי זוזי יכול לומר לו היה לך ליפרע מחובך. ולא דמי למוציא שטר חוב על
חברו ומכר לו השדה דבאתרא דכתבי שטרא והדר יהבי זוזי שאינו יכול לומר אילו הייתי
חייב לך היה לך ליפרע בחובך שיכול לומר חששתי שמא תוציא המעות ולכך מכרתי לך
השדה שאוכל למשכנך אבל הכא אפילו באתרא דכתבי שטרא והדר יהבי זוזי יכול לומר
לו היה לך ליפרע מחובך.
ויש אומרים דהכי נמי אם כותבין השטר תחלה אין הלוה יכול לטעון היה לך ליפרע בחובך
שיאמר המלוה הוצרכתי למעות ולא יכולתי ליפרע ממך. והכי נמי מסתברא לפיכך אם
הוא במקום שהמלוה נותן ללוה את המעות ואח"כ כתב השטר יכול שמעון לומר לראובן
אילו הייתי חייב לך למה לוית ממני דהיה לך לתפוס המעות בחובך. ואפילו אם יש לראובן
זיבורית ולשמעון עידית אין יכול לומר לויתי ממך כדי שאגבה העידית ממך ואגבה אותך
הזיבורית שלי שאפילו אם לא לוה ממנו יכול לגבות העידית שלו. ואם לוה ממנו כדי
להגבותו הזיבורית שלו אין דרך בני אדם ללות כדי למכור נכסיהם. ואם יאמר כוונתי
למוכרה ושאפרע ממנה המעות כך היה יכול ללות מאחר כדי להגבותו את הזיבורית שלו.
ואם הוא במקום שנוהגין לכתוב השטר ואח"כ נותנים המעות אז אינו יכול לומר היה לך
ליפרע מחובך כדפרישית אלא כל אחד ואחד גובה חובו. ומיהו אם יש לשניהם עידית או
בינונית או זיבורית או שיש לאחד עידית או בינונית ולשני זיבורית, עומד כל אחד בשלו
שאפילו אם יבא בעל הזיבורית תחלה לגבות מהעידית או בינונית של זה ולהגבותו
זבורית אין שומעין לו כיון ששניהם תובעין זה לזה, אלא אדרבה מגבין לבעל העידית או
בינונית מזיבורית של זה ותעשה הבינונית שלו עידית דבשלו הן שמין וחזר ומגבין לזה
מזיבורית שלו.
וכן אם יש לזה בינונית וזיבורית ולזה זיבורית עומד כל אחד בשלו שהרי הבינונית תחשב
לו כעידית ונמצא מגבהו מזיבורית. אבל אם יש לזה עידית ובינונית ולזה זיבורית זה גובה
וזה גובה ממנ נפשך שאם יגבה בעל הזיבורית תחלה יגבה בינונית של זה ותחזור
בינונית שבאה לידו עידית וזיבורית שלו בינונית ומגבין לו ממנה ואם יגבה בעל הבינונית
תחלה גובה הזיבורית ויבא האחר לגבות ממנו בינונית שהרי יש לו עידית ובינונית
וזיבורית. ואם זמן השטר שמוציא שמעון על ראובן היה קודם שהגיע זמנו של שטר של
ראובן, אז בכל ענין יעמוד כל אחד בשלו שאין יכול לומר לא היה לך ליפרע מחובך שהרי
עדיין לא הגיע זמנו. אפילו היה ביום אחרון כגון שראובן הלוה לשמעון בשטר לה' שנים
וביום שנשלמו ה' שנים בא ראובן ולוה מן שמעון לעשר שנים אין שמעון יכול לומר לראובן
אילו הייתי חייב לך למה שעבדת עצמך בשביל יום אחד לפי שאדם עשוי לשעבד עצמו
להיות עבד לוה לאיש מלוה כשצריך למעות אפילו בשביל יום אחד וגובה זה שלו לסוף ה'
http://www.daat.ac.il/he-il/toshba * דעת אתר * מעוצבת מהדורה * משפט חושן טור 165
165
שנים וזה שלו לסוף י' שנים. ואם מת אחד מהם והניח יתומים קטנים ולא הניח קרקע
מדינא דגמרא היתומים גובין מן השני מטלטלין והוא יפסיד ואם הוא פקח יגבה אותם
קרקע וחוזר וגובה אותו מהם.
ועכשיו שתקנו הגאונים שגובין ממטלטלי דיתמי כל אחד עומד בשלו אפילו לא הניח להם
אביהם כלום שאם יגבו מזה אפילו מעות חוזר וגובה אותם מהם. וכתב הרמב"ן אפילו
היתומים קטנים אין אומרים שהן יגבו מיד ולא יגבה מהם עד שיגדלו כיון שתפש מחיי
אביהן. שנים שיש לכל אחד מהם שטר במנה על חברו והם שוים בנכסיהם דדינא הוא
שיעמוד כל אחד בשלו ומכר אחד מהם חובו לאחר והלוקח בא לתובעו וטוען הלוה כיון
שכל אחד ואחד עומד בשלו הרי השטר כמו פרוע וכשם שהוא לא היה יכול להוציא ממנו
כך אתה שבא מכחו לא תוציא ממני כלום כתב הרמב"ן שאין שומעין לו שאין השטרות
בחזקת פרועין אלא שאין ב"ד נזקקין להן משום אפוכי מטרתא. תדע שאם אח"כ קנה זה
עידית ובינונית ואין לשני אלא זיבורית כל אחד גובה חובו אע"פ שבשעת הלואה היו
שניהם שוין בנכסיהן. אלא כך הוא הדין הלוקח גובה מן הלוה וחוזר הלוה וגובה מן המוכר
מבני חרי. ואם אין למוכר נכסים אם גבה הלוקח קרקע מזה חוזר וגובה ממנו שהרי היא
משועבד לו לחובו. ואם גבה ממנו מטלטלין רואין אם שיעבד לו מטלטלי אגב מקרקעי
שקנה ושיקנה חוזר וגובה אותם ממנו ואם לאו אינו טורף ממנו כלום.
סימן פו.
ראובן שנושה מנה בשמעון ושמעון בלוי מוציאין מלוי ונותנין לראובן לא שנא אם נתחייב
לו כך כבר לשמעון בשעה שלוה מראובן לא שנא אם נתחייב לו אח"כ. ואין חילוק בזה בין
מלוה בשטר בין מלוה ע"פ כיון שב' הלווים מודים כל אחד למלוה שלו מוציאין מלוה
ונותנין לראובן. בכל ענין שיתחייב לוי לשמעון בין דרך הלואה שהלוה לו בין דרך שכירות
מוציאין מידו ונותנין לראובן. וכתב בעל התרומות דווקא דאין לשמעון נכסים ליפרע ממנו
שסדרו לו ב"ד והשביעוהו ולא מצאו אלא חוב זה. אבל אם יש לו נכסים אין ב"ד נזקקין
להוציא מזה ולתת לזה. ואף בזמן שאין לשמעון נכסים אין ראובן יכול לכופו שיתבע מלוי
ויפרענו שאין מוטל עליו זה הטורח אלא על ראובן לטרוח ולהוציא מלוי. ואין שמעון יכול
למחול ללוי, שהרי פקע השעבוד שיש לשמעון על לוי ונשתעבד לראובן. וכן אם אמר שטר
אמנה או פרוע הוא אינו נאמן להפסיד לראובן כדפרישית לעיל בסימן מ"ז. ואם אחר
שנתחייב לוי לראובן בב"ד הלך ופרע לשמעון חייב לפרוע לראובן פעם אחרת שכבר
נתחייב לראובן בב"ד.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 166
166
ראובן הלוה לשמעון על פה ושמעון הלוה ללוי בשטר ומכר לוי כל נכסיו ובא ראובן לטרוף
מן הלקוחות של לוי בכח השטר שיש לשמעון על לוי. אע"פ ששמעון היה יכול לטעון
לראובן פרעתיך, אין הלקוחות של לוי יכולים לדחות לראובן ולומר לו פרוע אתה משמעון
ואין שמעון נאמן בהודאתו עלינו שלא פרע שעשיתם קנוניא עלינו לפי שסוף סוף הלקוחות
חייבין לפרוע לשמעון שהוא מלוה של המוכר שלהם והואיל שיכול שמעון לטרוף מהן הרי
ראובן מלוה של שמעון טורף מהם הואיל ושמעון מודה לו. מת שמעון ונשארו יורשיו וטוען
לוי פרוע הוא נשבעין היורשין שלא פקדנו אבא וגובין מלוי וחוזר ראובן וגובה מהן
בשבועה אם היה חובו בשטר. ואם לא רצו לישבע ואומרים יודעים אנו שפרוע הוא הרי זה
משביעם היסת שהרי הוא טוען טענת ברי שירשו זה השטר מאביהם ויש לו זכות בו ויש
אומרים שנשבע ראובן שלא פקדנו שמעון המלוה השני וגובה מלוי ובעל העיטור לא כתב
כן.
שאלה לאדוני אבי הרא“ש ז“ל:
ששאלת.
ראובן יש לו חוב בשטר על שמעון ושמעון על לוי אחיו ובא ראובן לגבות מלוי וטוען לוי אחי
גמלני חסד והלוני להחזיק ידי והתנה עמי שלא יכפני לפרוע אלא לכשארצה וב"ד מכירין
טענתו קצת שהיא אמת מי הוי טענתו טענה או לא.
תשובה:
יראה אם תנאי זה מפורש בשטר שלא יוכל לכופו אלא לכשירצה אין לוי משועבד לראובן
יותר מלשמעון. אבל אם אין תנאי זה מפורש בשטר אע"פ שידוע הוא ששמעון לא היה
נוגש את לוי אחיו לפרוע מכל מקום בכל עת שירצה יגבנו מלוי אחיו ואותו כח יש לו
לראובן ומה שנסתפקת בשאלתך מי אמרינן כל זמן ששמעון חייב לראובן כלום עבדו הוא
ולאו כל כמיניה לגמול חסד בממון רבו הא לאו מלתא היא כי היה יכול ליתן מטלטלין לכל
מי שירצה ולא נשתעבד לוי לראובן אלא לאחר ההלואה אבל אחר ההלואה נשתעבד לוי
לראובן בכל השעבוד שהיה לו לשמעון עליו ולאו כל כמיניה דשמעון למחול לו ולהרויח לו
הזמן.





סימן פז.
התובע מחברו ממון או חפץ שהיה יכול להחזיק בו כפי מה שביארתי למעלה אם הוא
מודה במקצת או כופר בכל ועד אחד מכחישו חייב לישבע מן התורה אפילו אינו יודע
שחייב לו אלא ע"פ העד כמו שפירשתי לעיל. אבל הכופר בכל ואין עד מכחישו פטור מן
התורה בלא שבועה. ואפילו במודה במקצת אם א"ל הילך המקצת שאני מודה לך בו
פטור מן התורה בלא שבועה. ואינו נקרא הילך אלא אם כן יהא המקצת שהוא מודה לו
מוכן בידו בפני בית דין ליתנו לו מיד אבל אם אמר הרי הוא בביתי ואתננו לך לא. וכתב
ה"ר יוסף אבן מיגא"ש אפילו אם יתן לו משכון על מה שמודה לו לא חשיב הילך. אבל
בעל העיטור כתב דמשכון חשיב שפיר הילך דהא אפילו שטר חשיב הילך והכי מסתברא.
תבעו שני כלים והודה לו באחד מהן ואמר ליה הילך וטוען התובע שנשתמש בזה שהוא
מודה לו ונפחת מדמיו אם יש לו עדים בזה או שהוא בעצמו מודה לו אין זה הילך. ואם
נראה לדיין שהנתבע מערים כדי לדחות ממנו השבועה צריך לישבע שבועה דאורייתא.
כתב הרמב"ם אמר לו מנה וכלי יש לי בידך אין לך בידי אלא הכלי והילך ואמר התובע
אין זה הכלי שלי הרי זה נשבע היסת וכולל בשבועתו שזה כליו. ואם הודה הנתבע שאין
זה כלי שלו אלא שנתחלף לו אף על פי ששוה כמו כליו צריך לישבע שבועה דאורייתא
ע"כ.
ואפשר שהוא סובר דמשכון אינו נקרא הילך. אבל לפי מה שכתבתי דמשכון נקרא הילך
לא גרע זה משאר משכון. אע"פ שכופר בכל והילך פטורין מן השבועה מן התורה חכמים
חייבוהו שבועה וזו היא שנקרא שבועת היסת לא שנא אמר לו מנה לי בידך ואמר לו הן
למחר אמר תנהו לי נתתיו לך, או שאמר לו יש לי בידך כנגדו כסות וכלים, או שאמר לו
אמת שהיה לך בידי אבל אתה מחלתו לי או נתתו לי במתנה דאיכא דררא דממונא לא
שנא אמר מנה לי בידך ואמר לו אין לך בידי כלום דליכא דררא דממונא. בכל ענין נשבע
היסת. ובלבד שיתבענו התובע טענת ודאי כדפירשתי לעיל. פירש"י שאין כופר הכל פטור
מן התורה אלא בהלואה שתבעו מנה הלויתיך אבל תבעו בפקדון שהפקיד בידו אפילו
כפר בכוליה חייב לישבע מן התורה. אבל אין דעת הרמב"ם כן שכתב אין אחד
מהשומרים צריך להודות במקצת כיצד הפקידו כלים וטען שנגנבו אז נשבע ונפטר, אבל
אם אמר לו הפקדתיך וזה אומר לא הפקדת או החזרתי ונסתלקה מעלי שמירתך נשבע
היסת.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 168
168
וכן פירש רבי יצחק שאף בפקדון אם כופר בכל ואומר אין לך בידי כלום פטור מן התורה.
ולזה הסכים אדוני אבי הרא"ש ז"ל. וכשם שעד אחד מחייבו שבועה מן התורה כך פוטרו
ממנה, שאם תבעו במנה והודה לו בנ' ועד אחד מסייעו פטור מן השבועה. ואע"פ שיש
בזה דעות חלוקות אדוני אבי הרא"ש ז"ל הסכים שהוא פטור. מדברי הרמב"ם בביאור
ענייני השבועות שבועה שמחייבין ב"ד למי שנתחייב שבועה היא נקראת שבועת הדיינין
בין שהוא חייב שבועה מן התורה בין מדברי סופרים. ג' מיני שבועות חייבין מן התורה
מודה במקצת וכופר בכל שעד אחד מכחישו ושבועת השומרים שטען שאבד הדבר
שהפקידו אצלו או נגנב או מת או כיוצא בו הרי זה נשבע מספק אף ע"פ שאין בעל
הפקדון מכחישו בודאי שאינו יודע אם טוען אמת אם לאו. וכל שבועה חוץ מאלו הג' הם
מדברי סופרים. ומכל מקום גם הם נקראין שבועת הדיינין. ובשל דבריהם יש ב' מיני
שבועות יש מהם על ידי טענת ודאי וכפירה כגון שבועת שכיר ופוגם שטרו וכיוצא בהן ויש
מהם על ידי טענת ספק כגון טענת שותפין ואריסין וכיוצא בזה. ויש שבועה אחרת
שנתקנה בדורות אחרונים מחכמי התלמוד והיא שבועת היסת. ואף על פי שבית דין
משביעין אותה אינה נקראת שבועת הדיינין ע"כ.
ואלו הדברים שבין שבועה דאורייתא לשל דבריהם מי שנתחייב שבועה דאורייתא ולא
רצה לישבע ב"ד יורדין לנכסיו ונותנין לתובע מה שתבע ומי שנתחייב שבועה מדבריהם
אם מהנשבעין ונפטרין כגון הנשבעין על טענת שמא או שבועת היסת ולא רצה לישבע
מנדין אותו ל' יום לא בא ולא תבע נידויו מכין אותו מכות מרדות ומתירין לו נידויו ואין
יורדין לנכסיו. ועוד יש ביניהם שבועה דאורייתא אם הפכה על שכנגדו ואמר לו השבע
וטול אין שומעין לו, אלא אומרים לנתבע התורה הטילה עליך שבועה או השבע או תן לו.
וכתב ר' שמואל בן חפני דלא מהפכינן כלל אפילו שניהם רוצים בכך.
אבל רב אלפס כתב בתשובה אם שניהם רוצים מהפכין והכי מסתברא. והמתחייב
שבועה מדבריהם אם הוא מהנשבעין ונפטרין כגון שבועת היסת יכול להפכה על שכנגדו
ולומר איני רוצה לישבע אם תרצה השבע וטול ואם לא רצה ילך לו והנשבעין ונוטלין אע"פ
שהן מדבריהם אינו יכול להפכה על שכנגדו ולומר לו השבע והפטר שזה יאמר לו השבע
וטול כמו שתקנו לך חכמים או תלך לך. וכן שבועת השותפין וכיוצא בהן שבאות על הספק
אין מהפכין ש הרי זה טענו טענת ספק.
וכתב הרמ"ה אי טען לישתבע לי דחשיד לי בכך וכך הדין עמו רהא לא רמי עליה שבועה
דלא מצי לאישתבועי. לפיכך אין שבועה שמתהפכת אלא של היסת אבל של תורה ושל
דבריהם שהוא כעין של תורה אין מהפכין. וכתב רב אלפס דאף של היסת לא מהפכינן
אלא כשאין בה גלגול אצל הנתבע אבל כשיש בה גלגול שבועה לא מהפכינן.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 169
169
כתב הרמב"ם הורו רבותי אע"פ שאין מהפכין בנשבעין ונוטלין אם יאמר התובע אינני
חפץ בתקנה זו שתקנו לי חכמים אלא הריני כשאר כל התובעים וישבע לי הנתבע היסת
שומעין לו ואם יחזור הנתבע ויהפוך השבועה על התובע שומעין לו ואם לא רצה לישבע
ילך לו ונפטר הנתבע כדין כל שבועת היסת.
וכן תשובה לגאון שבועת הנשבעין ונוטלין שהפכה על שכנגדו אע"פ שאינה נהפכת צריך
הנתבע לישבע היסת. ועוד יש ביניהם דבשל תורה היה הנתבע חשוד על השבועה
שכהגדו נשבע ונוטל ובשל דבריהם אם הנשבע חשוד פטור בלא שבועה אבל אם רצה
התובע מחרים סתם ואין מונעין אותו. אבל אם הנשבע ונוטל חשוד יתבאר לקמן.
ועוד יש ביניהם דבשל תורה צריך נקיטת חפץ ובשל דבריהם אין צריך נקיטת חפץ וכתבו
הגאונים דכל הנשבעין ונוטלין החמירו עליהן לישבע בנקיטת חפץ כעין של תורה. כתב
רב אלפס כפר בכל ונשבע היסת בלא נקיטת חפץ ואח"כ הביא עד אחד חוזר ונשבע
דאורייתא בנקיטת חפץ. והאי חפץ צריך שיהיה ספר תורה ומיהו אם לא נתן בידו אלא
תפילין והשביעו בהם אין צריך יותר להשביעו ות"ח אפילו לכתחלה אין צריך ספר תורה
אלא שישביעוהו בתפילין. ופירש הרמ"ה דוקא בפעם הראשונה אבל מכאן ואילך הרי
הוא כשאר כל אדם בספר תורה. וצריך לישבע בשם או באחד מן הכנויין ומעומד. ותלמיד
חכם אפילו לכתחלה מיושב. ובשאר כל אדם נמי אם נשבע מיושב אינו חוזר ונשבע.
ומשביעין אותו בלשון שהוא מבין בו.
כתב הרמב"ם
הורו רבותינו שאין משביעין אלא בלשון הקדש ואין ראוי לסמוך על הוראה זו אע"פ שנהגו
בכל בתי דיני ישראל להשביע בלשון הקדש ואפילו שבועת היסת נהגו להשביע בלשון
הקדש. ומכל מקום צריך להודיע את הנשבע שיכיר לשון השבועה. ויאיימו עליו קודם
שישביעוהו ואומרים לו הוי יודע שכל העולם כולו נזדעזע בשעה שאמר הקב"ה לא תשא
את שם יי' אלהיך לשוא ובכל עבירות שבתורה נאמר בהם ונקה וכאן נאמר לא ינקה וכל
עבירות שבתורה נפרעין ממנו וכאן ממנו וממשפחתו שמחפין עליו ולא עוד אלא שגורם
ליפרע משונאיהם של ישראל שכל ישראל ערבים זה בזה וכל עבירות שבתורה אם יש לו
זכות תולין לו עד ב' או ג' דורות וכאן נפרעים ממנו מיד ודברים שאין אש ומים מכלים אותן
שבועת שקר מכלה אותם.
ואם אומר איני נשבע פוטרים אותו ונותן מה שטוענו חברו. ומיהו כל זמן שלא יצא מב"ד
יכול לחזור בו אבל משיצא מב"ד אינו יכול לחזור בו. ואם אמר הריני נשבע העומדים שם
אומרים זה לזה סורו נא מעל אהלי האנשים הרשעים האלה ואומרים לו לא על דעתך אנו
משביעין אותך אלא על דעתנו ועל דעת ב"ד. מדברי הרמב"ם שבועת הדיינים בין שהיא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 170
170
של תורה בין שהיא של דבריהם בין על טענת ודאי בין על טענת ספק כך היא הנשבע
אוחז ספר תורה בזרועו ועומד ונשבע בשם או בכינוי בשבועה או באלה מפיו או מפי
הדיינים. כיצד מפיו, אומר הריני נשבע בשם יי' אלהי ישראל או הריני נשבע במי ששמו
רחום וחנון שאיני חייב לזה כלום וכן אם אמר הרי הוא ארור ליי' אלהי ישראל או הוא
ארור למי ששמו חנון אם יש לזה אצלי כלום. כיצד מפי הדיינין, שיאמרו אנו משביעין
אותך ביי' אלהי ישראל או במי ששמו חנון שאין לו לזה בידך כלום והוא עונה אמן או
שיאמרו לו הרי פלוני בן פלוני ארור לה' אלהי ישראל או למי ששמו חנון אם יש לפלוני
אצלו ממון ולא יודה והוא עונה אמן. אין בין שבועת היסת לשבועת הדיינין אלא נקיטת
חפץ שאין הנשבעין שבועת היסת אוחזין ספר תורה בידן אלא משביעין אותן בשם או
בכינוי בשבועה או באלה מפיו או מפי ב"ד. וכבר נהגו הכל להיות ספר תורה ביד חזן בית
הכסא או שאר העם גם בשבועת היסת כדי לאיים עליו. וכל מי שיתחייב שבועת הדיינין
שהיא על ידי טענת ודאי וכפירה בין שהוא מן התורה בין שהוא מדבריהם מאיימין עליו.
ומי שנתחייב בטענת ספק בין מן התורה בין מדבריהם אין צריך איום. ואע"פ שאין
מאיימין בשבועת טענת ספק ולא בשבועת היסת צריכין הדיינין לפצור בבעלי הדינין אולי
יחזרו בהם כדי שלא ישבעו כלל ע"כ.
וכתב רש"י בדורותינו בטלו שבועה לפי שענשה גדול ותקנו לגזור עליו ארור בעשרה
דארור בו שבועה וכן כתב הרמ"ה מכי אתו רבנן בתראי דבתר תלמודא נהוג לאישתבועי
בגזירה כדאמרינן ארור בו שבועה משום דחזו דשבועה בשם אלהים טפי ענשה. מיהו
אידי ואידי צריך ליה לאנקוטי ספר תורה בידיה.
כתב הרמב"ם
הורו רבותינו כל מי שנתחייב שבועה בין של תורה בין של דבריהם אפילו היסת יש לו
להחרים חרם סתם קודם שישבע על מי שיטעון עליו דבר שאינו חייב בו כדי להשביע
אותו בחנם ויענה המשביעו אמן. הטוען את חברו טענות הרבה אין משביעין אותו על כל
טענה וטענה אלא שבועה אחת על הכל. נתחייב ב' שבועות על ב' טענות קלה וחמורה
משביעין אותו בחמורה ומגלגלין בה שאר הדברים. כל הטוען לחברו טענה שאפילו אם
הודה לו לא יתחייב לו ממון אע"פ שכפר אין מחייבים אותו היסת. כיצד, אתה אמרת ליתן
לי מנה ואמר לא היו דברים מעולם אין משביעים אותו לא היסת ולא חרם שאף אם הודה
לו אינו חייב לו כלום. אתה קללת אותי אתה הוצאת עלי שם רע וזה כופר אין מחרימים על
כיוצא בזה ע"כ. ומסתברא שמחרימים על זה שהרי אם יתברר שהוא אמת קונסין אותו.
אתה חבלת בי לא היו דברים מעולם נשבע היסת שאע"פ שאינו משלם קנס על פי עצמו
משלם שבת וריפוי. אתה ביישתני וזה אומר לא היו דברים מעולם אם הוא במקום שגובין
נשבע היסת שהרי אילו הודה היה חייב לו הבושת.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 171
171
במה דברים אמורים שפטור במודה בקנס כגון חבלתי בפלוני אבל אם הוא מודה שחבל
בו והעמידו בדין ונתחייב ע"פ ב' עדים באותו ב"ד כך וכך חייב לשלם.
לפיכך אם טענו בדין חייבוך לשלם ק' דינרים על שחבלת בי והוא אומר לא היו דברים
מעולם הרי זה נשבע היסת ונפטר. מי שנתחייב שבועת ב"ד ובא ואמר נשבעתי נאמן אלא
אם כן התרו בו לא תשבע אלא בפני עדים ואם העדים מעידים שלא נשבע בו ביום שאומר
שנשבע הוחזק כפרן לאותה שבועה ואינו נאמן לומר נשבעתי אח"כ עד שיודה לו בעל דינו
או עד שישבע בפנינו. ורבינו האי חילק דוקא מי שנתחייב שבועה דרבנן וטוען שנשבע לא
ישבע דתקנתא לתקנתא לא עבדינן אבל חייב שבועה דאורייתא וטוען שנשבע ישבע
היסת.
כתב רב אלפס בתשובה:
נשבע היסת ואח"כ הודה מעצמו במקצת הוה ליה חשוד ופרע מאי דאודי ושכנגדו הוא
נשבע על השאר ונוטל. ותמהו על דבריו איך יחשד ע"פ עצמו, ורב שרירא גאון כתב כי
אודי מדעתיה אם דרך תשובה הודה שמתחרט על מה שנשבע לשקר נפטר מהשאר ואם
הודה שלא על דרך תשובה, נשבע על השאר שאינו נפסל לשבועה ע"פ עצמו. מי שכפר
בכל ועד אחד מכחישו ונשבע להכחיש העד ואחר כך הביא התובע עד אחר מצטרף עם
הראשון ומשלם לו זה הממון אע"פ שנשבע הנתבע עליו ונעשה עוד חשוד על פי ב' עדים.
אף על פי שנשבע הנתבע ונפטר ע"פ בית דין אם תפש התובע אח"כ משלו בלא עדים
וטוען שתופס אותו על אותה תביעה שנשבע לו עליה שלא נשבע לו באמת וזה אומר כבר
נשבעתי ויצאתי מב"ד זכאי הדין עם התופש ונאמן במגו שלא תפשתי משלך שלום ונשבע
היסת ונפטר.
ואין צריך לומר שאם הביא התובע עדים אחר שנשבע שמוציאין מידו ונותנין לזה בין
נשבע שבועה דאורייתא בין נשבע היסת ונפטר ונעשה חשוד על השבועה ע"פ העדים.
כתב הרמב"ם טען שיש לו אצלו חוב בקנין או בשטר ואבד והוא אומר פרעתי או איני
חייב לך כלום ונשבע ואח"כ באו עדי הקנין או שהוציא השטר ונתקיים הרי זה משלם אחר
השבועה שישבע המלוה ואינו חשוד שהרי לא העידו שלא פרע ולא טען הנתבע לא היו
דברים מעולם ע"כ. ונראה שאם יש נאמנות בשטר או בקנין נוטל בלא שבועה.
סימן פח.
אין מודה במקצת הטענה חייב לישבע עד שיודה לפחות בפרוטה, ותהיה הכפירה לפחות
שני מעין כסף. לפיכך אינו חייב עד שיתבענו שני מעין ופרוטה והוא מודה בפרוטה וכופר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 172
172
בשני מעין. אבל תבעו שני מעין ופרוטה והודה לו בשני פרוטות כיון דאין בכפירה שני מעין
או אם הודה בחצי פרוטה פטור כיון שאין בהודאה פרוטה.
ושיעור הפרוטה כתב רבינו חננאל ורב אלפס הוא משקל חצי שעורה של כסף נקי.
ושיעור שני מעין משקל ל"ב שעורות של כסף נקי. וכן אם לא תבעו כסף אלא מיני סחורות
והודה לו מקצת שמין הכפירה וההודאה אם יש בכפירה שוה שני מעין ובהודאה שוה
פרוטה חייב.
במה דברים אמורים כשתבעו פירות או מיני סחורות אבל תבעו שני כלים והוה לו באחד
מהם לא בעי שיהא באחד מהן שיעור כפירה והודאה וכתב רבינו האי אפילו אין בשניהם
שוה פרוטה חייב.
וכן כתב הרמב"ם אפילו היו י' מחטים בפרוטה תבעו שנים והודה לו באחד מהם חייב.
ואדוני אבי הרא"ש ז"ל כתב דאף כלים צריך שלא תהא ההודאה פחות משוה פרוטה,
ולא תהא הכפירה פחות משוה פרוטה.
תבעו כלי ודבר אחר וכפר בכלי והודה לו בדבר אחר חייב אפילו אינו שוה שני מעין ובלבד
שיהא שוה פרוטה לדעת אדוני אבי הרא"ש ז"ל. כפר בדבר אחר והודה לו בכלי אינו
חייב עד שיהא הדבר שכפר בו שוה ב' מעין. והא דבעינן כפירת ב' מעין דוקא במודה
מקצת אבל כופר בכל ועד אחד מכחישו אפילו לא כפר אלא בפרוטה חייב. ובשבועת
שומרין איכא פלוגתא ביני רבוותא איכא מאן דמחייב אפילו אין בכפירה ב' מעין ואיכא מאן
דלא מחייב עד שיהא הכפירה ב' מעין.
ולזה הסכים אדוני אבי הרא"ש ז"ל.
ובשבועת היסת כתב ה"ר ישעיה שצריך כפירת ב' מעין דכל דתיקון רבנן כעין דאורייתא
תיקון אבל רבינו האי כתב שמשביעין אותו אפילו על שוה פרוטה והכי מסתברא. אין
מודה במקצת חייב עד שיודה ממין הטענה. כיצד, תבעו כור חטין או כור תבואה והודה לו
בלתך שעורין פטור. אבל אם תבעו בכור פירות והודה לו בלתך שעורין חייב שהכל בכלל
פירות. לפיכך אם לא תבעו בדבר מסויים אלא א"ל שוה מנה יש לי בידך מכל מה שיודה
לו חשיב שפיר ממין הטענה שכל דבר הוא בכלל שוה.
אבל אם תבעו (שוה) מנה מדבר מסויים והודה לו בשוה [חצי] מנה לא חשיב ממין
הטענה. תבעו דינר כסף או דינר זהב כאילו תבעו שוה דינר כסף או שוה דינר זהב ובכל
מה שיודה לו חשיב שפיר ממין הטענה.
במה דברים אמורים כשתבעו דינר כסף או דינר זהב שהלוהו, אבל תבעו דינר זהב או
דינר כסף שהפקיד בידו דוקא קאמר דינר זהב ולא שוה דינר. ובהלואה נמי דוקא
דקאמרינן שתבעו מטבע היוצא בהוצאה בהא אמרינן בסתמא שוה דינר קאמר לפי שאדם
עשוי לשום כל דבר במטבע אבל תבעו ליטרא זהב או מטבע שנפסל ואינו יוצא בהוצאה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 173
173
לא חשיב כאילו תבעו שוה וכן תבעו דינר זהב זהוב יש לי בידך לא חשיב שוה דינר אפילו
שיוצא בהוצאה אלא דינר דוקא קאמר ואפילו אם הודה במטבע של חצי דינר לא חשיב
ממין הטענה. תבעו ק' דינרים ממטבע פלוני והשיב אין לך בידי אלא נ' ממטבע אחר
לרש"י כולן מטבע חד הוא וחשיב שפיר ממין הטענה ולר"ח לא חשיב ממין הטענה אלא
אם כן יאמר לו נתתי לך דינר זהב להחליפו לי במטבעות ותובע המטבעות והוא אומר
נתתים לך חוץ ממטבע אחת אבל בענין אחר לא מיחייב אפילו תבעו דינר זהב והודה לו
בטבע של חצי דינר זהוב וכן עיקר. ואין צריך לומר תבעו דינר או ליטרא זהב והודה לו
בכסף שוה חצי דינר זהב שהוא פטור.
תבעו בב' דברים כגון חטים ושעורים והודה לו באחד מהן חייב ליתן לו מה שהודה לו ועל
השאר נשבע. אבל תבעו חטין והודה לו בשעורין ובכל הנך דפרישנא פטור אף מדמי
השעורים. וטעמא משום דחשיב ליה כאילו הודה לו התובע שאינו חייב לו שעורים. משום
הכי כתב בעל התרומות אפילו יש לו עדים על השעורים פטור דהודאת בעל דין כמאה
עדים דמי.
וכתב אדוני אבי הרא"ש ז"ל דוקא כשאמר לו הלויתיך חטין באותו יום ובאותה שעה
והלה אומר שעורים היו דאם איתא שהלוהו שניהם היה טוען שניהם כיון שבפעם אחת
הלוהו אלא ודאי הודה שלא הלוה לו שעורים דאי לא תימא הכי פשיטא שהוא חייב שאין
אדם מוחל על שאר תביעותיו אם לא תבע אלא אחד. ואם תפש השעורים כתב הרמב"ם
דלא מפקינן מיניה.
ואדוני אבי הרא"ש ז"ל כתב דמפקינן מיניה. ויש מחלקים שאם תפש קודם התביעה
מהניא תפישה אפילו אם יש עדים שתפש שהטעם שפטור מהשעורים משום שהודה לו
שאין בידו שעורים וכיון שתפש לא השיב כהודאה שיכול לומר מה שלא תבעתי שעורים
מפני שהייתי מוחזק בהם אבל תפש אחר שהודה לו לא מהני דכיון שכבר הודה שאין לו
בידו שעורים לא מהני תפישה אחר כך.
תבעו כור חטין יש לי בידך וקודם שישלים דבריו לומר וגם כור של שעורים מיהר הנתבע
ואמר לא אלא כור של שעורים ואמר התובע גם שעורים היה רצוני לשאול ממך אם
כמערים שמיהר להשיב קודם שיגמור זה טענתו חייב דחשבינן ליה כאילו תבעו כבר
שניהם. ואם עשה כן לפי תומו פטור משבועה ומתשלומין אפילו אם מיד תוך כדי דיבור
אחר הודאתו אמר גם אני היה רצוני לבקש ממך השעורים. אבל אם אחר שהודה לו
בשעורים אמר התובע ודאי כדבריך כן הוא שיש לי בידך שעורים אבל איני שואלם עתה
רק החטין שאיני רוצה לשאול עתה כל תביעותי כתבו הגאונים שחייב לשלם לו דמי
השעורים. קדם הנתבע ואמר שעורים יש לך בידי ואח"כ תבע התובע חטין וכפר, הואיל
http://www.daat.ac.il/he-il/toshba * דעת אתר * מעוצבת מהדורה * משפט חושן טור 174
174
והודה לו בשעורים קודם שיתבע החטין אין כאן הודאה ממין הטענה ומשלם השעורים
ונשבע היסת על החטין. וכן אם תבעו החטין והודה בהן ואח"כ תבעו השעורים וכפר, כיון
שהודה בתביעת החטין קודם תבעו השעורים אינה ממין הטענה ומשלם החטין ונשבע
היסת על השעורים. ויש אומרים דבהך נמי רואין אם הנתבע מיהר להודות בחטין קודם
שיספיק לתבעו בשעורים חייב ואם במתכוין להודות פטור. תבעו חטין והשיב שאינו יודע
אם חטין חייב לו או שעורים כתב בעל העיטור דאפילו בכי האי גוונא פטור מתשלומין
ומשבועה דאורייתא אם לא בבא לצאת ידי שמים.
והרמב"ם כתב שנשבע היסת שאינו יודע ומשלם לו שעורים.
אמר לו י' כדי שמן יש לי בידך והודה לו בשמן וכפר לו בקנקנים פטור שאין בהודאה ממין
הטענה. אבל אם א"ל י' כדים מלאים שמן או י' כדיםש מן יש לי בידך יש במשמעות לשון
זה שמן וקנקנים ואם הודה לו באחד מהן חשיב שפיר ממין הטענה.
כתב הרמב"ם תבעו במנה של מלוה והודה לו בנ' אבל אמר שאינה מלוה אלא פקדון
בזה הורו רבותינו שהוא מודה מקצת הטענה ש הרי זה תבעו בק' והודה לו בנ' מה לי
מלוה מה לי פקדון. והראב"ד השיג עליו וכתב דמלוה ופקדון שני עניינים הם ואפילו תבעו
מלוה ופקדון והודה לו באחד מהן לא חשיב מודה במקצת. וכתב עוד שאם תבעו בחוב
של אביו והודה לו בחוב של עצמו דהוה ליה כמו טענו חטין והודה לו בשעורין.
ואדוני אבי הרא"ש ז"ל הסכים לדעת הרמב"ם גם אינו נראה מה שדימה תבעו בחוב של
אביו והודה לו בחוב של עצמו לטענו חטין והודה לו בשעורים אלא נשבע היסת על חוב
אביו ופורע לו חובו.
שני בעלי דינין שכל אחד תובע לחברו ואין תביעתו של זה כתביעתו של זה אלא אחד
אומר מנה הלויתיך וזה מודה לו בדינר והשני טוען כור של חטין יש לי בידך וזה הודה לו
מקצת וכפר לו בשאר מי אמרינן כיון דלטענתיה דכל חד וחד לא פש ליה גבי חבריה מאי
דתבע ליה מאי דאודי ליה לאו הודאה הוא או דילמא כיון דבמאי דתבעיה ליה אודי ליה
במקצת ולא טעין בבי דינא תפיסנא ליה במאי דתבענא אלא אמר הריני מזומן לפרעו
מודה מקצת הוא. והשיב הראב"ד שאם הודאתו של שני שוה כמו שהודה הראשון פטור
משבועה חמורה דהילך הוא. אבל אם הודאתו יותר מהודאת הראשון אז גם הוא חייב
בשבועה חמורה, כיון שלא אמר לו בשעה שהודה לא היו דברים מעולם שהרי יש לך
משלי כנגדו ובשבילו אני רוצה לתפשו אלא הודה לו בדרך הודאה גמורה מודה מקצת
הוא וחייב שבועה דאורייתא. מי שתבעוהו ק' והודה בנ' וכשבא לישבע שבועת התורה
טוען לפני בית דין איני רוצה לישבע אלא אשלם כל המנה וישבע לי היסת שיש לו בידי
מנה וזה אומר לא אשבע עד שיפרעני תחלה ולטענתי יש ליזקק תחלה יש אומרים שהדין
עם הנתבע ואין בזה משום נזקקין לתובע תחלה דהתם מיירי שהנתבע תבע לתובע
http://www.daat.ac.il/he-il/toshba * דעת אתר * מעוצבת מהדורה * משפט חושן טור 175
175
תביעה אחרת אבל הכא חד תביעה וחד דינא הוא דקאמר נתבע שלא כדינא תובע ממני
הנ'. ובעל התרומות כתב שהדין עם התובע שזה צריך לישבע שבועת התורה או ישלם.
אך אם ירצה יחרים סתם על מי שטוען עליו דבר שאינו כן ומשלם ואחר שישלם יוכל
להשביעו היסת שיטעון עליו שנטל ממנו ממון שלא כדין אבל קודם שימסרו לידו אינו יכול
להשביעו כלל.
אין מודה מקצת חייב עד שטוענו דבר שבמדה ובמשקל ובמנין ועד שיודה או יכפור בדבר
שבמדה ובמשקל ובמנין כיצד א"ל י' דינרים או כור תבואה או שני ליטראות משי יש לי
בידך והלה משיבו אין לך בידי אלא דינר או לתך או ליטרא אבל א"ל כיס מלא מעות יש לי
בידך וזה משיבו אין לך בידי אלא נ' דינרין. או שתבעו ק' דינרים וזה אומר אין לך בידי
אלא צרור מעות שמסרת לי ואיני יודע כמה הם כי לא מניתים ומה שהנחת אתה נוטל
פטור משבועה דאורייתא. אמר לו בית מלא פירות יש לי בידך וזה אומר אין לך בידי אלא
י' כורין או שטענו י' כורין וזה משיבו איני יודע כמה הם כי לא מדדתים ומה שהנחת אתה
נוטל פטור אפילו תבעו בית זה מלא פירות. אבל תבעו בית זה שהיו בו פירות עד הזיז
מסרתי לך והלה משיבו לא היו אלא עד החלון חייב וכגון שהרקיבו בפשיעתו שחייב לשלם
דאם לא כן הוה ליה הילך ופטור.
תבעו מנורה גדולה והודה לו בקטנה פטור אבל תבעו מנורה בת י' ליטרין והודה לו בשל
ה' ליטרים חייב ואם תבעו מנורה של פרקים אז חייב בכל ענין. תבעו אזור גדול והודה לו
בקטן פטור ואם תבעו אזור של פרקים חייב. תבעו יריעה של י' מדות והודה לו בשל ה'
חייב. אין הודאה בשטר חשובה הודאה להתחייב שבועה על הכפירה מן התורה. כיצד
תבעו מנה נ' בשטר ונ' בעל פה לא מיבעיא אם הודה בנ' שבעל פה וכפר בנ' של השטר
שאין כאן שבועה כלל אלא משלם נ' שהודה ושל השטר שכפר ישבע בעל השטר ויטול
אלא אפילו הודה בנ' דשטר וכפר בנ' שבעל פה אינו נשבע, דשטר חשוב כמו קרקע כיון
שהוא על שיעבוד קרקעות וכשם שאין נשבעין על כפירת שיעבוד קרקעות כך אין הודאתו
מחייבת שבועה.
וכתב בעל התרומות למדנו מכאן שאם תבעו מנה הלויתיך בניסן ומנה בתשרי והודה לו
באחד מהן חשיב שפיר הודאה ממין הטענה אע"פ שלא הלוהו כאחד שאינו פטור אלא
מפני שתבעו מנה בשטר עם מנה בע"פ אבל אם היו שניהן ע"פ והודה לו באחד חייב
אע"פ שב' הלואות הן ולא היה זמנן שוה.
הוציא עליו שטר חוב שכתוב בו סלעין או דינרין סתם מלוה אומר ה' ולוה אומר ב' פטור
משבועה דאורייתא שאין כאן הודאה דבלאו הודאתו נמי מיעוט סלעים ב' ונמצא שלא
הודה אלא מה שבשטר ואין כאן הודאה. ואפילו אמר הלוה ג' שהודה לו באחד יותר על
http://www.daat.ac.il/he-il/toshba * דעת אתר * מעוצבת מהדורה * משפט חושן טור 176
176
משמעות השטר אפילו הכי פטור דהוי כמשיב אבידה שאם היה רוצה היה אומר שנים וכל
משיב אבידה פטור. לפיכך א"ל מנה לך או לאביך בידי ופרעתיך מחצה והשיב זה לא
הייתי זכור אך אתה הזכרתני ויודע אני שלא פרעת כלום פטור משבועה ואפילו מדרבנן
שאינו אלא כמשיב אבידה. וכשם שהודאת מלוה בשטר אינה הודאה כך הודאת מלוה
בקנין ויש כאן עידי הקנין אינה הודאה דסתם קנין לכתיבה עומד ודינו כשטר. לפיכך אמר
לו נ' דינרין יש לי בידך בקנין ונ' בלא קנין והודה לו באותן של קנין וכפר באחרים נשבע
היסת.
והרמב"ן כתב במה דברים אמורים כשהעדים לפנינו אבל אם אין שם עדי קנין אע"פ
שהודה הלוה שהיה בקנין הרי הוא כשאר תביעה ע"פ ונשבע כשאר מודה מקצת. וכן נמי
בשטר אם אין יכול לקיימו או משאר שטרות או מעדים שיכירו אלו החתימות אע"פ
שמודה הלוה כיון דקיימא לן מודה בשטר שכתבו צריך לקיימו הרי הוא כהודאה ע"פ
ונשבע על הכפירה שעמה.
ואין צריך לומר אם אין למלוה שטר וטוען שטר היה לי ואבד והודה לו הלוה ששטר עשה
לו וכפר במקצת או שהודה בכל השטר אלא שאומר שקצתו פרוע שנשבע שבועת התורה
כשאר מודה מקצת. וכל שכן אם לא הודה הלוה לא בשטר ולא בקנין אע"פ שטוען המלוה
שטר היה לי ואבד אם הודה לו הלוה במקצת וכפר במקצת או שהעיד עליו עד אחד שקנה
ממנו על אותו הממון והוא אומר לא היו דברים מעולם שחייב שבועה דאורייתא כשאר
מודה מקצת וכשאר העדאת עד אחד. אבל התוספות כתבו דאפילו במלוה ע"פ ליכא שום
שבועה דאורייתא לא במודה מקצת ולא בהעדאת עד אחד כיון דקיימא לן דשיעבודא
דאורייתא א"כ כל מלוה הוא שיעבוד קרקעות ולא משכחת שבועה דאורייתא אלא אם כן
אין ללוה קרקע או שמחל לו המלוה השיעבוד וכן כתב אדוני אבי הרא"ש ז"ל.
הוציא עליו כתב ידו שלוה ממנו אע"פ שהוחזק כתב ידו בב"ד הודה במקצת וכפר בשאר
אם ח אין בו נאמנות נשבע על מחצה שפרע וכן אם תבעו מנה ע"פ ומנה בכתב ידו
שהוציא עליו מקויים והודה בשל כתב ידו וכפר בבע"פ או שכפר בכתב ידו וטען שפרעו
והודה בבעל פה נשבע שבועת התורה. שלא אמרו בשטר שחשוב כשעבוד קרקעות אלא
בשטר שיפה כחו לגבות מן המשועבדין אבל זה שאין טורפין בו מן המשועבדין אין בו
שעבוד קרקעות דהוי כשאר תביעות שבעל פה ונשבעין עליו לפיכך אם מסר לוה למלוה
כתב ידו בעדים אין נשבעין עליו אלא היסת כיון שטורף בו מן המשועבדין.
סימן פט.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 177
177
כל הנשבעין שבתורה נשבעין ולא משלמין (ס"א ולא נוטלין) אלא נשבעין להפטר. ואלו
נשבעין ונוטלין. השכיר שעושה מלאכה אצל בעל הבית ואומר לא פרעתני בין אם יאמר לו
בעל הבית פרעתיך כל שכרך או קצתו נשבע השכיר בקניטת חפץ כעין של תורה ונוטל.
ובלבד שתהא הכפירה בשתי כסף וכן כתב הרמב"ם.
והראב"ד השיג עליו וכתב, מה יעשה השכיר שהשכיר עצמו במעה ילך בפחי נפש
ומסתברא כדברי הרמב"ם.
ועוד כתב הרמב"ם אפילו אם השכיר קטן השכיר נשבע ונוטל.
והראב"ד השיג עליו וכתב ודאי אין משביעין לקטן אלא ישבע בעל הבית אע"פ שתובעו
קטן וראיתי בנוסחאות אפילו השוכר קטן השכיר נשבע ונוטל. ודוקא ששכרו בעדים ותבעו
קודם שעבר זמנו דהיינו שכיר יום כל הלילה שלאחריו ושכיר לילה כל היום שלאחריו אבל
שכרו שלא בעדים נאמן לומר פרעתיך בלא שבועה ופירש ר"י דהיינו דוקא כשטוען
פרעתיך כל שכרך דאז הוא נאמן במגו דלא שכרתיך ששתי הטענות שוות שיש בהם
העזה. אבל אם מודה מקצת ליכא מגו דלא אמרינן יהא נאמן במגו דאי בעי לומר לא
שכרתיך מעולם דהוה ליה העזה הילכך אם טוען ברי שפרע קצת נשבע השכיר ונוטל.
ואם טוען ספק נוטל השכיר בלא שבועה.
אבל הרמב"ם כתב שאין חילוק שכתב שכרו שלא בעדים נאמן לומר נתתי לך שכרך
וישבע בעל הבית היסת שנתן או שבועת התורה כשמודה מקצת והכי מסתברא.
ואם יש עד אחד ששכרו ובעל הבית אומר שפרעו כתב הרמ"ה שצריך לישבע שבועה
דאורייתא וה"ר ישעיה כתב שהשכיר נשבע ונוטל.
והרמב"ם כתב שעד אחד אינו כלום ונשבע בעל הבית היסת ונפטר. ומסתברא כדברי
הרמ"ה.
תבעו אחר שעבר זמנו אע"פ ששכרו בעדים המוציא מחברו עליו הראיה ואם אין לו ראיה
ישבע בעל הבית ויפטר ואם יש עדים שתבעו בסוף זמנו הרי זה נשבע ונוטל אפילו עבר
זמנו עד כדי משך זמנו. כיצד, היה עושה עמו ביום ב' עד הערב זמן כל ליל ג' וביום ג' אינו
נשבע ונוטל. ואם יש עדים שתבעו בסוף ליל ג' הרי זה נשבע ונוטל כל יום ג' ומיום ג'
ואילך אינו נשבע ונוטל.
וכתב הרמב"ם וכן אם הביא עדים שהיה תובע והולך עד סוף יום ד' הרי זה נשבע ונוטל
כל יום ה'.
במה דברים אמורים ששכיר נשבע ונוטל כשחלוקים על הפרעון. אבל אם חלוקים על
הקציצה שהאומן אומר קצצת שנים ובעל הבית אומר לא קצצתי לך אלא אחד בעל הבית
נשבע ונפטר לא שנא אם כופר בכל שאומר קצצתי לך ב' ופרעתיך, לא שנא אם מודה
מקצת שאומר נתתי לך אחד מהם נשבע כעין דאורייתא ונפטר.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 178
178
וכתב הרמב"ם במה דברים אמורים ששכרו בעדים ולא ידעו כמה קצץ לו וזה תבעו
בזמנו וכן אם יש עדים שתבעו בסוף זמנו כדלעיל נשבע כעין דאורייתא אפילו אחר זמנו
כדי משך זמנו אבל שכרו שלא בעדים ותבעו אחר זמנו אין בעל הבית צריך לישבע אלא
היסת שלא קצץ לו אלא מה שכבר נתן לו או שלא נשאר לו אצלו אלא מה שאומר לו במגו
שלא שכרתיך כדין כל הטענות. הנותן טליתו לאומן והאומן אומר ב' קצצת לי ובעל הבית
אומר לא קצצתי לך אלא אחד אם הטלית ביד האומן ויכול לטעון עליה לקוח הוא בידי
כאשר יתבאר בחזקת האומן בעזה"י נאמן לטעון עליה עד כדי דמיה ומיהו צריך לישבע
בנקיטת חפץ אף על גב דאילו משתבע לקוח הוא בידי לא היה נשבע אלא היסת ואם אין
הטלית בידו או שאין לו בו חזקה שאינו נאמן לטעון לקוח הוא בידי המוציא מחברו עליו
הראיה ואם אין לו ראיה נשבע בעל הבית היסת אם הוא כופר בכל ודאורייתא אם מודה
מקצת. ואע"פ שמגלגלין שבועה כאשר אפרש בעז"ה אין מגלגלין על שבועת שכיר.
לשון הרמב"ם ז"ל שכיר שבא לישבע אין מחמירין עליו ואין מגלגלין עליו כלל אלא נשבע
שלא נטל ויטול. וכל הנשבעין אין מקילין עליהן חוץ משכיר שמקילין עליו ופותחין לו
תחילה ואומרים לו אל תצער עצמך השבע וטול. ואפילו היה שכרו פרוטה אחת ובעל
הבית אומר נתתיה לך לא יטול אלא בשבועה.
סימן צ.
נגזל נשבע כעין של תורה ונוטל. וקנס הוא שקנסו חכמים לגזלן. ודוקא שהוחזק גזלן
בעדים כגון שראו עדים שנכנס לבית חברו שלא ברשות למשכנו שחשוב כגזלן כיון שנכנס
שלא ברשות וכשנכנס ראו אותו שלא היו לו כלים תחת כנפיו וכשיצא ראוהו שהיו לו כלים
תחת כנפיו ואינן יודעין מה הן ובעל הבית תובעו תן לי כך וכך שגזלתני בין אם יאמר
הגזלן כן נכנסתי למשכנו אבל לא נטלתי כלום והכלים שהוצאתי תחת כנפי שלי הם ובין
אם יאמר מעולם לא נכנסתי לביתך ליטול ממך כלום ובין אם יאמר לא נטלתי אלא כלי זה
ובעל הבית אומר נטלת עוד אחרים נשבע בעל הבית ונוטל. ואפילו שהעדים מכירין קצת
מהכלים ובעל הבית אומר שהטמין יותר דאיכא הוכחה שלא היו יותר כיון שראו אלו ולא
ראו יותר אפילו הכי בעל הבית נשבע ונוטל.
במה דברים אמורים שהבעל הבית אמוד בכלים שטענו בהם ואפשר שינטלו תחת כנפיו
או אפילו אינו אמוד בהן שיהיו לו אלא הוא אומר שהיו פקדון בידו הא לאו הכי לא.
וכתב רב האי אלא הנתבע נשבע ונפטר.
וה"ר ישעיה כתב כיון שהנתבע יש לו דין גזלן כיון שנכנס למשכנו שלא ברשות א"כ הוא
חשוד על השבועה והרי הוא ככל מי שנתחייב היסת והוא חשוד שמעמידין אותו על דין
תורה ופטור בלא שבועה אלא שמחרימין סתם על מי שכופר ממון חברו ואינו משלם לו.
אבל אם לא ראו העדים שהיו לו כלים תחת כנפיו כשיצא אע"פ שראוהו שנכנס ואמר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 179
179
שרצה למשכנו או אפילו אם יש אחד שראהו יוצא וכלים תחת כנפיו ואינו יודע מה הם
והוא אומר לא גזלתי כלום או בחובי נטלתים אין בעל הבית נשבע ונוטל אלא זה נשבע
היסת ונפטר שאינו מוחזק גזלן על פי עד אחד.
כתב הרמב"ם אפילו אם יש עדים שראוהו נכנס אבל לא ראוהו שהוציא כלים ובעל הבית
אומר כך וכך נטלת והוא מכחיש את העדים ואומר מעולם לא נכנסתי אפילו הכי פטור
שאם אמר כן נכנסתי ולא נטלתי נשבע היסת שלא נטל כלום לפי שאפשר שנכנס לגזול
ולא גזל ע"כ. ויראה כיון שהעדים מכחישין אותו שאינו נאמן עוד בשבועה אלא בעל הבית
נשבע ונוטל. וכשם שבעל הבית נאמן בשבועתו ליטול כך האמינו אף לשומר של בעל
הבית או אפילו לאשת השומר להיות נשבעין שכך וכך גזל ונוטל בעל הבית. אבל לא
האמינו לשכירו ולקיטו.
כתב הרמב"ם לא היה שם בעל הבית שיוכל להשביע והעדים אינם יודעין כמה הוציא כדי
שנחייב הגזלן אין משביעין את הגזלן שהרי הוא חשוד על השבועה. וכיצד עושין, מחרימין
ב"ד חרם סתם על כל מי שנטל כלום מביתו ואינו מודה בב"ד. ואפילו אם הודה הגזלן
שנטל קצת מחזיר המקצת שהודה בו בלבד שהרי אין בעל הבית טוענו טענת ודאי.
גרסינן בירושלמי על מתניתין נכנס לבית למשכנו לתוך ביתו ולא לתוך חצרו למשכנו ולא
לדבר אחר.
כתב הרמ"ה לכאורה פליגא אתלמודא דידן דלא מפליג בין בית לחצר וכדי להשוותן צריך
לפרש הא דקתני ולא לתוך חצרו לא ממעט חצר לגמרי אלא משום דקא פסיק ותני נשבע
ונוטל אע"פ דלא ידיע אי הוה שכיח בביתא ההיא שעתא כשיעור מה דטען נגזל או לא
ולהכי קאמר בביתו אף על גב דלא ידיע משתבע ושקיל משום דסתמא כל מאי דאית ליה
לאינש בביתיה מנח ליה. אבל בחצר לא משתבע ושקיל אלא היכא דידיע דשכיח ביה
ההיא שעתא מאי דטעין נגזל מיהו לא ידע כמה שקיל אבל אי לא ידעינן חזינן אי טעין
מידי דאורחיה לאנוחי בחצר מישתבע ושקיל ואי לא לא.
וכתב בעל העיטור על הירושלמי שאומר למשכנו ולא לדבר אחר שאם נכנס לביתו לדבר
אחר ולא למשכנו וראוהו שנטל כלים תחת כנפיו נשבע ונפטר. וכן במדליק אש בשל חברו
האמינו לניזק לישבע וליטול כל מה שהוא אמוד שיהיה לו משלו או שהפקידו בידו. ודוקא
שהצית בבית חברו נאמן הניזק בכל מה שיטעון שכן דרך להניח כל דבר בבית אבל הצית
אש בגדיש של חברו אינו נאמן אלא בדברים שדרך להניחם בגדיש כמו מוריגים וכלי
הבקר. אבל אם טוען שהיה בו שאר דברים אינו נאמן. ורואים מקום שאר דברים שהוא
טוען כאילו הוא תבואה וכן משלם לו.
במה דברים אמורים כשהצית האש בשל חברו אבל הצית האש בשלו והלך ודלק בשל
חברו פטור על מה שהיה טמון בו אפילו שדרך להטמין בתוכו. ובמפסיד ע"י אנסים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 180
180
מיבעיא אם עשו בו תקנת נגזל להיותו נשבע ונוטל ולא איפשיטא וכתב רב האי גאון דכל
תיקו דממונא חולקין.
ואדוני אבי הרא"ש ז"ל כתב דמספיקא לא מפקינן ממונא ופירש רבינו תם הא בעיא כגון
שהמפסיד מכחיש את הנפסד אבל אם המפסיד עצמו אינו יודע כמה הפסיד ישבע הנפסד
ויטול ור"י פירש אפילו אין המפסיד טוען ודאי לא ישבע הנפסד ויטול ולזה הסכים אדוני
אבי הרא"ש ז"ל.
שאלה לאדוני אבי הרא"ש ז"ל:
ששאלת.
על לאה שטוענת על ראובן שהפסידה בידי עכו"ם ובזה הפסידה הרבה וקצת ביררה
בעדים וקצת בהוכחות.
תשובה:
כל מה שתוכל לברר בעדים שהפסידה יפרע לה וישבע ראובן שאינו יודע שהפסידה יותר
אבל בהוכחות לא מפקינן ממונא. לשון הרמב"ם המזיק ממון חברו ואינו יודע כמה הזיק
הניזק נשבע ונוטל כתקנת חכמים. כיצד לקח כיס של חברו והשליכו לים או לאור או
שמסרו ליד אנס ואבד בעל הכיס אומר זהובים היה מלא והמזיק אומר איני יודע מה היה
בו הניזק נשבע בנקיטת חפץ ונוטל והוא שיטעון בדברים שהוא אמוד ודרכו להניח בכיס,
אבל אם אין דרכו להניח בכיס הרי זה פשע בעצמו ואינו נשבע ונוטל. ואם תפס אין
מוציאין מידו אלא נשבע ונוטל. ידע המזיק שזהובים היו בו ואינו יודע כמה והניזק אומר
אלף היו בו נוטל אלף בלא שבועה והוא שיהיה אמוד שהרי המזיק מחויב שבועה ואינו
יכול לישבע ע"כ. והראב"ד השיג עליו וכתב נשבע ונוטל. וכן כתב אדוני אבי הרא"ש
ז"ל. ודבר זה מבואר עוד לקמן בדיני פקדון בסימן רצ"ח. ובנפקד כתב רב אלפס שעשו
בו תקנת נגזל שישבע המפקיד ויטול.
וכתב אדוני אבי הרא"ש ז"ל ודבר קשה הוא מאד שמעשים בכל יום שאין הנפקד מדקדק
במה שיש בכיסו ובשקו שמפקידין אצלו. ושמעתי שהגאונים כתבו שעשו תקנת נגזל
בפקדון ואין לזוז מדבריהם ע"כ.
ויראה מדבריו שאינו מסכים לדברי הגאונים אלא כשהנפקד טוען שמא, אבל אם טוען ברי
לא. והירושלמי שהביא רב אלפס חד בר נש הפקיד גבי חבריה חד שק צרור אירעו אונס
הדין אמר סיגין הוה מלא והדין אמר מטכסא הוה מלא אתא עובדא קמיה דרב אמר הרי
זה נשבע ונוטל מיירי נמי כהאי גוונא שטען הנפקד שמא היה מלא סיגין.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 181
181
וכתב הרמב"ם שאם הנפקד יודע שהיה בו זהב ואינו יודע כמה שנוטל המפקיד בלא
שבועה דהוה ליה מחויב שבועה ואינו יכול לישבע ונותן.
ואדוני אבי הרא"ש ז"ל כתב דלא קרינן ביה מחויב שבועה ואינו יכול לישבע שלא היה לו
לידע מה היה בתוכו. ראו אחד שנכנס לבית חברו ריקן ויצא טעון כלים תחת כנפיו ואומר
שלקחם מבעל הבית ובעל הבית אומר שהשאילם לו אם הם דברים העשויין להשאיל
ולהשכיר בעל הבית נאמן והוא שאינו עשוי למכור את כליו וזה היוצא הוציאם טמונין והם
כלים שאין דרכן להטמין והוא אינש דלא צניע ולא בוש להוציא כליו מגולין. אבל אם חסר
אחד מכל אלו שדרך בעל הבית למכור כליו או שהוציאו מגולה או שדרך להטמין כלים
כאלו או שהוא צניע אז היוצא נאמן.
ובדברים שאינם עשויין להשאיל ולהשכיר נאמן היוצא לעולם אפילו איכא כל הני צדדין
לריעותא. וזהו לדעת ר' יוסף הלוי ולדעת רש"י והרמ"ה אבל לדעת רבנו חננאל ורבינו
תם בדברים העשויין להשאיל ולהשכיר בעל הבית נאמן לעולם אפילו עשוי למכור את כליו
ואפילו כלים שדרכן להטמין ואינש דצניע ואפילו הוציאם מגולים. ובדברים שאינם עשויין
להשאיל ולהשכיר אם אין בעל הבית עשוי למכור כליו וזה הוציאן טמונין ואין דרך כלים
כאלו להטמין והוא אינש דלא צניע אז בעל הבית נאמן אבל אם חסר אחד מהצדדין האלו
שבעל הבית עשוי למכור כליו או שדרך להטמין כלים כאלו או שהוא צניע אז שהוציאן
מגולים אז היוצא נאמן ולזה הסכים אדוני אבי הרא"ש ז"ל וכל זה לא איירי אלא כשבעל
הבית אומר שהן שאולין ויוצא אומר לקוחין, אבל כשבעל הבית אומר גנובין אז בכל ענין
אינו נאמן אלא נשבע שבועת היסת שהכלים לקוחין בידו ופטור. ואם הוחזק היוצא בגנב
אז אין חילוק אם טוען גנובין או שאולין, לפיכך כל אלו החילוקים שייכין גם כן בנגזל
שנכנס אחד לביתו למשכנו וכל היכא דנאמן בעל הבית הכא התם נמי נאמן נגזל וכל היכא
דהכא אינו נאמן התם נמי אינו נאמן אלא שזהו ביניהם שבנגזל צריך לישבע כעין
דאורייתא כדי ליטול והכא כל היכא דבעל הבית נאמן נוטל בלא שבועה.
מיהו שבועת היסת צריך וזהו לדעת ה"ר יוסף הלוי והרמ"ה אבל רבינו האי כתב שאין
חילוק ביניהם כלל דהכי נמי לא יטול בעל הבית אלא בשבועה כעין דאורייתא והא
דבדברים העשויין להשאיל ולהשכיר בעל הבית נאמן דוקא כשיש לו עדים שהכלים הללו
היו שלו וראו אותם עתה בידו אבל אם לא ראו אותם עתה בידו נאמן היוצא במיגו
דהחזרתים לך וכן הא דאמרינן בדברים שאינן עשויין להשאיל ולהשכיר דהיוצא נאמן
דווקא כשלא ידעו עדים שבאו לידו בתורת שאלה או שכירות אבל אי ידעי עדים שבאו לידו
בתורת שאלה או שכירות אינו נאמן. ולמעלה בסימן ע"ב פירשתי דברים העשויין להשאיל
ולהשכיר. וכל זה לא מיירי אלא בדאיתא בעל הבית התם בשעה שנכנס זה והוציא
הכלים. אבל אם ראו עדים שנכנס לרשות חברו ונטלם שלא בפניו אינו נאמן לומר לקוחין
http://www.daat.ac.il/he-il/toshba * דעת אתר * מעוצבת מהדורה * משפט חושן טור 182
182
הן בידי. וכן אם חטף חפץ מחברו ואומר בחובי נטלתי אינו נאמן אלא אם יש עדים שחטפו
מידו או מביתו צריך להחזירו ואם אין שם עדים אלא עד אחד והוא כופר ישבע להכחיש
העד. ואם אינו כופר אלא שאומר שמשכנו בחובו צריך להחזירו. נחבל ג"כ נשבע כעין של
תורה ונוטל.
במה דברים אמורים שיש עדים שראוהו שנכנס תחת ידו שלם ויצא חבול ולא ראוי שחבל
בו וזה אמר חבל בי וזה אומר לא חבלתי בו נשבע ונוטל. ואם יש הוכחה שזה חבל בו כגון
שהוכה בין אצילי ידיו שאי אפשר לו לחבול בעצמו, וגם לא היה שם אחר עמו שניחוש
שזה אמר לו לחבול בו כדי שיתרעם מזה אז נוטל בלא שבועה.
כתב הרמ"ה מסתברא היכא דאיכא אחר עמו דבריר להו לסהדי דלא חבל ביה ההוא
אחר כמאן דליכא אחר דמי ונוטל בלא שבועה. והוא הדין אי בריר דלא איקריב לגבי כותל
כל היכא שאינו יכול לחבול נוטל בלא שבועה. והני מילי דנוטל בשבועה בתרי דמינצי
בהדדי ונכנס אחד מהם לתוך ידו של חברו שלם ויצא חבול דמוכח מילתא דאיהו חבל ביה
כיון דהוה קטטה בינהון אבל אם לא מינצי אהדדי לא מישתבע ושקיל אפילו אי ברירא
מילתא. וכי היכי דאמרינן גבי נחבל אי איבריר מילתא דחבל ביה שקיל בלא שבועה הוא
הדין גבי נגזל אי בריר מילתא דגזליה אף על גב דלא חזו דגזליה שקיל בלא שבועה. והיכי
משכחת לה כגון דמסהדי סהדי דהוה ליה בביתו כך וכך כלים וחזו להאי דעייל לביתיה
ונפק ולא עייל התם אינש אחרינא ומקמי דעייל להתם אינש אחרינא עייל לביתיה ומנינהו
להנהו כלים ואשתכחו חסר ולא הוה התם דוכתא דליפלו הנך כלים בגויה שקיל בעל כלים
מההוא דמסהדי בו סהדי דעייל להתם בלא שבועה. וזו היא עדות המתקיימת בידיעה
בלא ראות ע"כ.
כתב הרמב"ם הודה החובל שהוא חבל משלם כל ה' דברים שהרי עדים ראו שנכנס
לביתו שלם בשעת המריבה ויצא חבול. אבל אם לא היו שם עדים שראו וזה אומר חבלת
בי וזה הודה מעצמו פטור מן הנזק והצער וחייב בשבת ובבושת וריפוי על פי עצמו לפיכך
אם כפר ואמר לא חבלתי נשבע היסת.
סימן צא.
חנוני על פנקסו נשבע ונוטל כיצד בעל הבית שאמר לחנוני תן לפועלים סלע והוא מודה
שא"ל כן או שיש עדים בדבר והחנוני אומר כבר נתתי להם והפועלים אומרים לא קבלנו
ממנו כלום שניהם נשבעין כעין של תורה ונוטלין מבעל הבית וצריכין שישבעו כל אחד
בפני חברו חנוני בפני פועלים ופועלים בפני חנוני כדי שיתביישו יותר. והוא הדין אם אמר
הלויני מנה ופרע לבעל חובי זה אומר נתתי וזה אומר לא קבלתי ישבעו שניהם זה בפני
זה ויתן בעל הבית לשניהם.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 183
183
וכתב הרמב"ם במה דברים אמורים כששניהם לפנינו ותובעין מבעל הבית אבל אם מת
החנוני והפועלים לבדם תובעים או שמתו פועלים והחנוני לבדו תובע נוטל בלא שבועה
שהרי אין בעל הבית מפסיד כלום, שהרי אינו משלם אלא תשלום אחד והרמ"ה חילק
וכתב אי אתו פועלין מעיקרא בלא חנוני ותבעי לבעל הבית אי מודה בעל הבית דהוה להו
אגרא גביה ולא ידע אי פרעינהו חנוני אי לא וליתיה לחנוני קמן דלישייליה שקלי בלא
שבועה. ואי חנוני אתי מעיקרא לחודיה וליתנהו פועלים דלישיילינהו לית ליה למישקל אלא
בשבועה אפילו אם מתו פועלים דליכא למיחש דילמא הדר שקלי מבעל הבית לא יהיב
לחנוני בלא שבועה דאיכא למיחש שמא לא יהיב לפועלים מידי והכי מסתברא.
כתב ה"ר יוסף הלוי דוקא חנוני המקיף לבעל הבית ופורע לו חובותיו ואחר כך פורע לו
בעל הבית אבל הקדים בעל הבית מעות לחנוני ואמר לו תן לפועלין סלע אם המחם אצל
חנוני במעמד שלשה והפועלים נתרצו אין לפועלים על בעל הבית כלום אבל החנוני נשבע
להם היסת ונפטר ואם שלא במעמד שלשה המחם אצל חנוני נשבע החנוני לבעל הבית
שעשה שליחותו ונפטר והפועלים נשבעין לבעל הבית שלא נטלו כלום מחנוני ונוטלין
מבעל הבית.
והרמ“ה כתב שהפועלים צריכין לישבע כעין דאורייתא כיון שנוטלין. וה"ר ישעיה כתב
מתניתין איירי דלא אמר לפועלים הפרעו מן החנוני לפיכך יכולין לומר לא נטלנו ולא
האמננו לחנוני עלינו אבל אם אמר להם הפרעו מן החנוני ונתרצו שניהם הם ליטול והוא
ליתן לא שנא בהקפה ולא שנא הקדים מעות כבר נסתלקו מבעל הבית ואם יש כפירה
ביניהם הוי כשאר תובע ונתבע והחנוני נשבע ונפטר מהם ונוטל מבעל הבית בלא שבועה
ע"כ ולא נהירא.
וכתב אדוני אבי הרא"ש ז"ל בתשובה:
מדתנן במתניתין וחנוני על פנקסו וכו' ולא קתני החנוני אומר לבעל הבית אתה אמרת
ליתן לפועליך כך וכך שמע מינה דמיירי שאין החנוני טוען ברי שנתן אלא אומר שמצא
בפנקסו שנתן לפועליו כך וכך. ואשמועינן שאנו סומכין על מה שמוצא בפנקסו, אע"פ
שהפועלים טוענין ברי והוא אינו טוען ברי כיון שאומר שכך מצא בפנקסו הרי הוא כברי.
ומיהו לא הוה פנקס הוכחה כנגד כל אדם כגון אם יאמר לאדם מצאתי בפנקסי שאתה
חייב לי כך וכך, דלא סמכינן אפנקסו אלא היכא דאיכא רגלים לדבר כגון שצוה לו בעל
הבית ליתן לבנו או לפועלו והוא כתב שנתן דההוא מילתא דשכיח ואזלינן בתר פנקסו
אבל בעלמא לא. ומתוך זה פסק שיש לדון על פי פנקסו של אדם שרגיל לעשות בתוך
ביתו לכתוב בו ענייניו ואפילו להוציא מן היתומים היכא דיש רגלים לדבר שמה שכתה
בפנקס הוא אמת, כגון ראובן שמסר לשמעון אלף זוז לעיסקא בלא שטר תוך ד' חדשים
לפני מות שמעון ונפטר שמעון בלא צואה ואחרי מות שמעון מצא פנקס מכתב ידו שהיה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 184
184
כתב בו זכרון המשכונות שלקחתי מהאלף זהובים של ראובן למחצית שכר והמשכונות
הנמצאין באותו פנקס היה כתוב בכל פתק ופתק שם ראובן והחזיר לראובן מעותיו אע"פ
שהניח שמעון בן קטן.
אמר החנוני אתה אמרת לי ליתן לפועליך מנה ונתתיו והוא כופר ואומר לא אמרתי לך
כלום נשבע בעל הבית היסת ונפטר והחנוני עושה דין עם הפועלים. ואם מודה בנ' וכפר
בנ' נשבע שבועת התורה שלא צוהו אלא נ' כדין מודה מקצת ויפטר. ואם אמר לו נ'
ציויתיך ליתן ונ' לא ידענא מתוך שלא יכול לישבע משלם. ואם לא נתן הבעל הבית לחנוני
קצבה כמה יתן לפועליו, אלא אמר לו תן לפועלי מה שצריכין אם אין הפועלין לפנינו או
מתו החנוני נאמן לומר כך וכך נתתי להם ונוטל בעל הבית בלא שבועה, דחזקתו שעשה
שליחותו והואיל ותלה הדבר במאמר הפועלים ושמע החנוני וקיבל דבריו כאילו קצץ דמי.
וכתב ה"ר יוסף הלוי קטן ששכר פועלים ואמר לחנוני לפרוע להם אע"פ שאין קטן חייב
בתביעות אחרות הכא שניהם נשבעין ונוטלין. אף על גב דקרא מיעטיה לקטן מאיש כי יתן
היינו דוקא שלא לישבע על טענתו אבל שבועת הנשבעין ונוטלין דלא מחמת תביעה באה
דינא הוא דנשבעין ונוטלין. ומיהו אין בהם שנשבעין ונוטלין אלא בשכיר לפי שיש בה
הנאה לקטן, אבל באחרינא דלא מטי הנאה לקטן לא. שהרי הוא צריך לפרוע לפועלים
שהרי לא נפטר הקטן במה שהמחה הפועל אצל החנוני וצריך לשלם לו אפילו הכי נשבע
החנוני ונוטל שאומר ליה מאי דאמרת ליתן לפועלים בהנאתו יהבית להו.
והרמב"ם כתב דווקא שכיר שיש בו לקטן הנאה נשבע ונוטל אבל החנוני אינו נשבע ונוטל
כיון שאין לקטן בזה הנאה, שהרי חייב ליתן לפועלין. והחנוני מפסיד על עצמו שנתן ממונו
ע"פ קטן. בעל הבית שאמר לחנוני תן לי בדינר פירות ומדד הפירות והניחן לפניו בחנות
ושואל הדינר מבעל הבית ואומר כבר נתתיו לך נשבע בעל הבית בנקיטת חפץ ולוקח
הפירות שאין דרך חנוני להוציא פירותיו מרשותו עד שיקבל מעותיו. אבל אם היו הפירות
עדיין ברשות החנוני ובעל הבית תובע אותם נשבע החנוני היסת ונפטר. ואם כבר הכניס
בעל הבית הפירות לרשותו והחנוני שואל הדינר מבעל הבית נשבע היסת ונפטר. לקח
הבעל הבית הדינר ונתנו לפני החנוני ושואל הפירות וטען החנוני כבר נתתיו לך נשבע
החנוני בנקיטת חפץ ונוטל הדינר אבל אם הדינר עדיין ברשות בעל הבית והחנוני שואל
ממנו נשבע בעל הבית היסת ונפטר. ואם הכניס החנוני כבר הדינר לרשותו ותובע בעל
הבית הפירות נשבע החנוני היסת ונפטר.
סימן צב.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 185
185
החשוד על השבועה אין משביעין אותו לא שבועה של תורה ולא שבועה של דבריהם.
ואפילו אם אמר התובע אקבל שבועתו אע"פ שהוא חשוד אין שומעין לו. ונקרא חשוד מי
שנשבע לשקר אחד שבועת עדות ואחד שבועת הפקדון ושבועת שוא וביטוי. ופרש"י
דוקא אכלתי ולא אכלתי שבשעה שנשבע מוציא שבועת שקר מפיו, אבל אם נשבע שלא
יאכל ועבר עליו ואכל אינו נקרא בכך חשוד על שבועת שקר להוציא שבועת שקר מפיו.
ולפי זה העובר על החרם שגוזרין הציבור אינו נקרא חשוד.
וכן כתב הרמ"ה וכן כתב הרמב"ם וכן דעת רב אלפס אבל רבינו תם פירש אפילו העובר
על החרם נקרא חשוד וכן דעת אדוני אבי הרא"ש ז"ל. וכן הפסול לעדות מחמת עבירה
בין בעבירה של תורה כגון מלוה בריבית או אוכל נבילות וכיוצא בו בין של דבריהם כגון
מפריחי יונים ומשחקי בקוביא נקרא חשוד. וכן מי שחשוד ליקח ממון חברו חשוד על
השבועה ודוקא שיש עדים שלקח ממון חברו, אבל בלא עדים אי אפשר להיות חשוד
דשמא מלוה ישנה יש לו עליו שבשבילו תפש אותו. התובע לחברו מלוה שהלוהו וכפר
אע"פ שמביא עדים להכחישו אפילו הכי אינו חשוד כל זמן שלא נשבע. אבל הכופר
בפקדון הוי חשוד אף ע"פ שלא נשבע וכגון שיש עדים שראוהו בידו בשעה שכפר הא לאו
הכי לא.
כתב הרמב"ם אין אדם נעשה חשוד עד שבאין עליו עדים שעבר עבירה שנפסל בה, אבל
המודה מעצמו שהוא חשוד ושעבר עבירה שנפסל בה אע"פ שחושדין אותו ואין ראוי
לעשותו עד לכתחילה אם נתחייב שבועה משביעין אותו שהרי אומרים לו אם אתה אומר
אמת השבע ולא מפני שעברת עבירה אסור לישבע לך באמת, ואם שקר אתה אומר
הודה לבעל דינך.
וכתב הרמ“ה אבל אי ניחא ליה לתובע לישבע וליטול כי אמר נתבע חשוד אני נשבע
ונוטל. והני מילי דלא מהימן למימר חשוד אני בשבועה בנשבע ונפטר אבל בנשבע ונוטל
נאמן דהא לחיוביה נפשיה ממונא קאתי והודאת בעל דין כמאה עדים דמי.
תשובה לאדוני אבי הרא"ש ז"ל
ששאלת ראובן נתחייב שבועה לשמעון ושאל שמעון שיחרימו בבית הכנסת על מי שיודע
אם ראובן עבר על השבועה כדי לפסלו
חלילה וחס לא תהא כזאת בישראל לבייש בן ברית ברבים. ואף התובע החרם ראוי
לנזיפה שהוציא עליו לעז והזכיר עליו שם פסול.
מי שנתחייב שבועה והוא חשוד על השבועה שכנגדו נשבע ונוטל אם טוען עליו טענת
ודאי. ואם שניהם חשודין פסק רב אלפס מתוך שאינו יכול לישבע משלם. וכן כתב
http://www.daat.ac.il/he-il/toshba * דעת אתר * מעוצבת מהדורה * משפט חושן טור 186
186
הרמב"ם ורבינו האי גאון כתב שיחלוקו וכן כתב אדוני אבי הרא"ש ז"ל. ולא אמרינן
שמי שחשוד שכנגדו נשבע ונוטל אלא בשבועה דאורייתא אבל בשל דבריהם לא.
וכתב הרמב"ם שומר שהוא חשוד וטוען שאבד הפקדון או נגנב אין שכנגדו טען בעל
הפקדון לפני שלח יד בפקדוני או אכלו נשבע התובע כתקנת חכמים ונוטל. וה"ר ישעיה
כתב נראה לפרש דכיון שהוא חייב שבועה דאורייתא ואינו יכול לישבע מפני שחשוד
משלם שאם היה התובע טוען ודאי שלח בו יד הוינן משביעינן ליה, ועכשיו שטען ספק הוא
אינו יכול לישבע ושכנגדו מחויב שבועה ואין יכול לישבע ומשלם. וכן דעת הרמ"ה. מי
שנתחייב שבועה מדבריהם והוא חשוד אם הוא מהנשבעין ונוטלין אינו יכול לישבע וליטול.
וכתב רב אלפס שהנתבע פטור בלא שבועה. ובעל העיטור כתב שנשבע היסת וכן כתב
הרמב"ם.
וכתב עוד שבפוגם שטרו או היכא שהלוה טוען אישתבע לי שלא פרעתיך והמלוה חשוד
נשבע הלוה היסת ונפטר.
והראב"ד השיג עליו וכתב שיטול המלוה בלא שבועה כיון ששטר מקוים בידו ואין לבטלו
בשביל שבועה דרבנן. וכן כתב הרמ"ה דגבי פוגם שטרו אם הוא חשוד נוטל בלא שבועה
ובשאר נשבעין ונוטלין אם הם חשודים ישבע הנתבע היסת חוץ משכיר אם הוא חשוד
ישבע בעל הבית כעין של תורה.
כתב הרמב"ם היה החשוד מן הנשבעים בטענת ספק אינו נשבע לפי שהוא חשוד ואין
שכנגדו נשבע ונוטל שאין טוען טענת ודאי שישבע על טענתו. החשוד על השבועה ומוציא
שטר על היתומים כיון שאין נפרעין מן היתומים אלא בשבועה והוא אינו יכול לישבע יפסיד
כמו גבי מת לוה בחיי מלוה, ואח"כ מת מלוה שאין בני מלוה נפרעין מן הלוה כיון שאינן
יכולין לישבע. מי שנתחייב שבועת היסת והיה התובע חשוד אין הנתבע יכול להפך עליו
שבועה, שהרי אינו יכול לישבע אלא ישלם או ישבע היסת ואין שומעין לזה לתלות בדבר
שאי אפשר ו הרי זה כמי שמהפך שבועתו על הקטן שאנו אומרים לו השבע היסת או
תשלם לו. מי שנתחייב שבועה בין של תורה בין של דבריהם ונשבע ואחר כך באו עדים
שהוא חשוד אין שבועתו שבועה ואם נשבע ונטל יחזור בעל דינו ויטול כל מה שנתן לו ואם
נשבע ונפטר ישבע זה שכנגדו ויטול ממנו. לעולם דנין כזה לחשוד עד שילקה בב"ד ואם
היו עדים שלקה על ידם ועשה תשובה חוזר לכשרותו בין לעדות בין לשבועה.
סימן צג.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 187
187
אלו נשבעין בטענת שמא אע"פ שאינו טוען ודאי אלא אומר סובר אני שאתה תפשת משלי
השותפין שהיו שותפין ביחד. והאריס לבעל הבית והאפוטרופסין פירש רש"י אפוטרופוס
שמינה אדם בביתו להתעסק בשלו דאילו אפוטרופא של יתומים קיימא לן מינוהו בית דין
ישבע מינהו אבי יתומים לא ישבע.
והרמ“ה כתב דמיירי נמי באפוטרופא שמינהו אבי יתומים דהא דאמרינן ביה לא ישבע
היינו דוקא היכא דליכא הודאה מקצת אבל איכא הודאה מקצת ישבע אבל מינוהו ב"ד
אפילו ליכא הודאה במקצת ישבע ואשה הנושאת ונותנת בבית בחיי בעלה או שהושיבה
בעלה חנונית. ובן הבית פירש אחד מן האחין שמתעסק בבית אחרי מות אביהם, כל אחד
מאלו נשבע אע"פ שאין טוענין עליו ודאי. והטעם משום שמורים היתרא לעצמן שבהיתר
הם לוקחים בשביל שכר טרחם לפיכך הטילו עליהם חכמים שבועה כדי שידקדקו. ומיהו
אינן נשבעין בטענת ספק עד שיחשדנו התובע בב' מעין כסף, ופירש רש"י שטוענו אני
סובר שעכבת משלי ב' כסף ופרוטה והוא כופר שני כספים ומודה בפרוטה.
וכן כתב הרמ"ה וה"ר ישעיה כ' שנשבעין אפילו בכופר בכל שהו וראשון עיקר.
כתב הרמב"ם מכאן הורו רבותינו שאם מת השותף האחד שאין היורש יכול להשביע
שותף של אביו בטענת שמא שהרי אינו יודע שחושדו אביו בב' כסף ויש מי שהורה שגם
היורש משביעו בטענת שמא וכזה ראוי להורות שהרי היורשים משביעין האשה שנעשה
אפוטרופסית בחיי בעלה. וכל אלו אפילו אין עדים שהיה שותפו או אריסו אלא שמודה
מעצמו שהיה שותפו או אריסו אלא שאומר לא גזלתי כלום אפילו הכי נשבע בנקיטת חפץ
שאין אומרים מגו לפטור משבועה.
וכן כתב ה"ר יוסף הלוי.
ולא נהירא לאדוני אבי הרא"ש ז"ל שאין חילוק בזה בין ממון לשבועה דשבועה אתיא
לכלל ממון דשמא לא ישבע ונמצא מתחייב ממון. המשלח ביד חברו חפץ למכרו או ששלח
בידו מעות לקנות לו סחורה אע"פ שאינו נותן לו שכר ואין לו שום הנאה בשליחות זה
הואיל ונשא ונתן בממון חברו הרי הוא כאחד מהאחין שמתעסק בנכסים ויכול להשביעו
מספק שלא עכב משלו כלל. השותפין שנושאין ונותנין ביחד או שהיה אחד מהם נושא
ונותן ומפקיד הסחורה או מקצתן או המעות ביד השני בלא משקל ובלא מנין ובלא מדה
הרי שניהם נכנסין לספק ויכול כל אחד להשביע את חברו. אבל אם היה האחד נושא ונותן
והשני לא נתעסק כלל אין נשבע אלא זה שנשא ונתן.
חלקו השותפין אין משביעין עוד זה את זה בטענת שמא אלא מחרימים סתם על כל מי
שתופש משל חברו כלום.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 188
188
וכתב רב אלפס הוא הדין לאינך אם נסתלקו כבר ולא אשתייר לגבייהו מידי אינו יכול
להשביעו וכן כתב הרמב"ם חלקו השותפין והאריסין ונתגרשה האשה ונתפרדו האחין זה
מזה ולא תבעו זה מזה כלום אינן יכולין עוד לתבוע.
והרמ“ה כתב מדנקט חלקו השותפין ונתגרשה האשה ונתפרדו האחין זה מזה ולא תבעו
ולא נקט חלקו סתמא משמע דוקא באלו אבל באחריני אפילו חלקו נמי וטעמא משום
דאילו יש להם במה שחולקים, הילכך כיון שחלקו ונטל כל אחד חלקו ולא תבעו אחליה
לשבועה אבל אינך כולהו ממונא דבעל הבית הוא ולית להו לדידהו מנותא בגויה אף על
גב דפרשי מהדדי לא בטלה שבועה מינייהו דהא לא שבקינהו בעל הבית למשקל מידי
דנימא מדלא תבעיה לשבועה אחיל גביה.
ואדוני אבי הרא"ש ז"ל כתב כסברא הראשונה. אע"פ שחלקו אם יש עליו טענה משביע
עליה ומגלגל עליו השאר וכן אם לאחר זמן נתחייב לו שבועה בין של תורה בין של
דבריהם בין של שותפות מגלגל עליו שותפות הראשון. וכתב בעל העיטור איכא מאן
דאמר דוקא שחלקו סתמא אבל פטרו זה את זה משבועה אין יכולין עוד לגלגל.
מדברי הרמב"ם חלקו השותפין ונשאר להם חובות גבי אחרים אין יכולין להשביע זה את
זה מספק שהרי חלקו והחוב שנשאר להם אצל אחרים דבר ידוע הוא וכשיפרע יקח כל
אחד מהם חלקו וכחלוק דמי. וכן אם נשאר לאחד מהם דבר קצוב ביד חברו אף על פי
שלא נטלו הרי זה כאילו חלקו ואין משביעין זה לזה. אבל כל זמן שנשאר כל שהוא שלא
חלקו אותו ואין יודעין משקלו או שנשאר ביניהם מן השותפות שלא עשו בו חשבון ולא ידע
כל אחד מהם כמה הוא חלקו עדיין השותפות קיימת ומשביעין זה לזה. תבע אחד מהם
את חברו ואמר לו השבע לי כי עדיין השותפות קיימת והנתבע אומר חלקנו כבר, או
שאמר התובע כן חלקנו אבל תנאי היה שאשביעך בכל עת שארצה ועדיין לא נשבעת לי
אין יכול להשביעו בטענת ספק. אפילו אמר הנתבע חלקנו וכך וכך נשאר לך אצלי וזה
שנשאר לך אצלי אינו חוב שזקפת עלי במלוה או שהנחתו אצלי פקדון, אינו יכול להשביעו
בטענת ספק וגם אינו יכול להשביעו היסת שכבר חלקו או שמעולם לא נשתתפו ואפילו
ע"י גלגול. לפי שאין משביעין היסת ולא מגלגלין אלא טענה שאם יודה בה יהיה חייב ממון
אבל דבר שאפילו אם הודה אינו חייב לשלם אלא שבועה אינו נשבע עליו אפילו על ידי
גלגול. טענו עדיין שותפי אתה ונשאר לי אצלך כך וכך וזה אומר כבר חלקנו ולא נשאר לך
אצלי כלום או לא היית שותפי מעולם, הנתבע נשבע שאין לו בידו כלום ומגלגל עליו שלא
גזלו מעולם אבל אינו מגלגל שכבר חלקו או שלא היה שותפו מהטעם שאמרנו.
וכן יש שאלה לאדוני אבי הרא“ש ז“ל:
ראובן שטען את שמעון טעיתי עמך בחשבון בנ' זהובים שהיינו שותפין ונשאר מהן אצלך
ל' זהובים ושמעון השיב כבר תבעתני בזו התביעה והרצתי אותך בענין שלא נשאר לך
http://www.daat.ac.il/he-il/toshba * דעת אתר * מעוצבת מהדורה * משפט חושן טור 189
189
בידי כלום ובית דין חייבו לשמעון לישבע שהרצה לראובן ושמעון הפך השבועה על ראובן
וטען ראובן ימציא לי הל' זהובים שיהיו מוכנים ואני אשבע.
תשובה:
הדין עם ראובן ישבע שמעון שהרצה לראובן ופטרו מתביעה זו או יתן משכון ביד ב"ד בל'
זהובים, וישבע ראובן שלא נתן לו כלום בשביל תביעה זו ולא פטרו, ואחר שישבע יתנו לו
בית דין ל' זהובים או המשכון. טען עדיין שותפין אנחנו ויש לי להשביעך בטענת ספק
והלה טוען לא נשתתפנו מעולם, והתובע הביא עדים שהיה שותפו וחזר הנתבע ואמר
חלקנו אין שומעין לו שהרי הוחזק כפרן לשבועה זו. שותפין שטען אחד מהם כך היה
התנאי בינינו ואחד אומר לא היה כך, או שטען שהקרן שלו היה כך וכך וזה אומר אינו
אלא פחות, או שטען כבר נתתי לך מהשותפות וזה אומר לא לקחתי, או שטען על
הסחורה שהיא שלו לבדו וזה אומר משל השותפות היא וכל כיוצא בזה, אם ירצה ישביענו
היסת בפרט על הטענה שהוא תובע ואם ירצה יגלגל עליו כל אלו הדברים בשבועת
השותפין שישבעו שלא גזלתני מעולם כל ימי השותפות ושהיה התנאי כך וכך ושזו
הסחורה מהשותפות ושנתתי לי כך וכך.
כתב הרמב"ם ראובן שהטיל לכיס ת' זהובים ושמעון הטיל ר' ונשתתפו ונשאו ונתנו ביחד
והממון כולו ביד ראובן וטוען ראובן שחסר הקרן ת"ק זהובים, אין אומרים ישבע ראובן
שבועת השותפין וישלם שמעון נ' מביתו אלא ישבע ראובן שבועת השותפין וילך במנה
שבידו ולא ישלם לו שמעון כלום. טען ראובן ששמעון יודע ודאי בפחת זו שפחתו, יגלגל
על שמעון שאינו יודע ודאי סכום הפחת, ואם לא עסק שמעון בשותפות כלל ישבע שמעון
היסת שאינו יודע בודאי מזה ההפסד ויפטר. ולא עוד אלא אם היה המנה הנשאר ביד
שמעון חולקין אותו בשוה שאין השותף מן הנשבעין ונוטלין כדי שישבע ויטול מה שביד
חברו אלא ישבע ונפטר או נוטל מדבר שתחת ידו. וכתב עליו הראב"ד מה שכתב ישלם
שמעון נ' הולך על הדרך שכתב הוא למעלה הטילו לכיס זה מנה וזה מאתים, השכר או
הפחת לאמצע, ונמצא שראובן מפסיד ר"נ ושמעון ר"נ אלא שאינו הדין שישלם שמעון
כלום בכל גירעון שיהיה שם, שלא קבל אחריות לזה ואינו כן אלא כל אחד מפסיד ממה
שהיה לו ולפי מעותיו השכר לעולם לאמצע. ומה שכתוב בסוף שאם היה המנה ביד
שמעון שיטול ממנו ראובן נ' אינו דין אמת שההפסד לפי מעות. שני חלקים לראובן ושליש
לשמעון, נמצא לראובן בהפסד ת"ק של"ג בקירוב ולשמעון קס"ז נשאר לשמעון באותו
המנה ל"ג והשאר לראובן וזה דין אמת.
וכתב עוד הרמב"ם טען שמעון שיש ללוי עליו חוב מזה השותפות במנה אם היה בידו
כדי החוב והיה יכול ליתנו ללוי נאמן ונותנין החוב ואחר כך מחשבין ואם אינו בידו אינו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 190
190
נאמן להוציא מראובן או מן הסחורה הידוע לשותפות שמא שמעון ולוי עושין קנוניא על
ראובן ואפילו היתה המלוה בשטר אין ראובן חייב לשלם ממנה כלום. אבל אם טען שמעון
שראובן יודע בודאי שזה החוב שעלי מחמת השותפות הוא ישבע ראובן היסת או ע"י
גלגול שאינו יודע שחוב זה אצלנו וישלם שמעון החוב משלו. וכן אם יצא שטר חוב על לוי
בשם שמעון במאה זהובים ממון השותפות, ואמר שמעון נפרעתי והחזרתי לכיס או שאמר
שמעון קבעתי לו זמן לשנה או לב' אינו נאמן דשמא עשה קנוניא על נכסי ראובן. וכיצד
דנין בדין זה לוי נפטר בהודאת שמעון, ואם לא הביא שמעון ראיה ישלם מביתו ויתבע
ללוי בסוף הזמן וכל כיוצא בזה.
והראב"ד כתב מאחר שהשטר שעל לוי מפרש שהוא מממון השיתוף של ראובן, אם
השטר ביד ראובן למה יפטר לוי מהכל בהודאת שמעון, כי אם מהמחצה שלו אם יכול
להוציא משמעון יוציא ואם לאו יתבע מלוי. אבל אם השטר ביד שמעון נאמן לומר נפרעתי.
שאלה לאדוני אבי הרא"ש
ראובן ושמעון היו שותפין מתעסקין ביחד והלך שמעון ונשאר ראובן מתעסק וקנה בגדים
מעכו"ם ומכרן ללוי ולוי הקונה ממנו יצא לעכו"ם במעות ועשה ראובן עוד שטר לעכו"ם על
עצמו, שאם לא יפרע לו לוי לזמן שקבע לו שיפרע לו הוא ואחר כן חלקו ראובן ושמעון
השותפות שביניהם ובקש ראובן משמעון שיעשה לו שטר על עצמו, שאם לא יתן לוי
לעכו"ם המעות ויצטרך הוא לפרוע לעכו"ם שיפרע לו שמעון חלקו מכל מה שיפרע לעכו"ם
ומכל הוצאה שיצטרך לעשות על זה, ושמעון אומר איני עושה שטר על עצמי אלא כשיבא
הפסד לראובן מזה אז יתבעני לדין.
יראה אחר שראובן הוצרך לעשות עליו שטר בעסק השותפות ובתועלת שניהם ואילו היה
שמעון שותפו שמה היה צריך גם הוא ליכנס עמו בשטר ועכשיו שלא היה שמה הוצרך
ראובן לעשות השטר עליו, יראה ששמעון חייב לעשות עליו שטר לראובן שאם יברר עליו
ראובן בעדים שלא פרע לוי שקנה הבגדים לעכו"ם ויצטרך ראובן לפרוע לעכו"ם שיפרע
שמעון חלקו וכל מה שיוציא על עסק זה הוצאות ובשאר דברים בכל מה שיברר ראובן
בעדים שיפרע שמעון חלקו.
עוד אירע בעוד שהיו שותפין שנשא ונתן ראובן עם עובדי כוכבים וטעו בחשבון ונתן
הטעות לשותפות וירא שיזכרו בטעותם ובקש שיעשה לו שמעון שטר עליו גם בזה שאם
יצטרך להחזיר שיפרע לו חלקו. עוד תובעו כשהיו שותפין היו לו משכונות מאחרים ומכרם
וירא שיבוא לו הפסד מזה שיעשה לו שטר שיפרע לו חצי ההפסד שיבוא לו מזה. ושמעון
אומר כשיבא לך ההפסד או תצטרך להחזיר הטעות אז תתבעני לדין באלו שתי
התביעות.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 191
191
יראה שאינו חייב לעשות עליו שטר בדברים הללו אלא שמעון יודה בפני עדים שהמעות
שסכומן כך וכך שטעו העובדי כוכבים שהכניס אותן לשותפות והעדים יכתבו הודאת
שמעון ויחתמו עליה ויתנו אותה ליד ראובן ותהיה בידו לעדות לזכות ולראיה שאם יוציאו
העובדי כוכבים הטעות מיד ראובן שיוכל לתבוע לשמעון שיפרע חלקו וכן במשכונות
שמכר ראובן יודה שמעון בפני עדים כל הדברים כמו שהיו ויכתבו הודאה ויתנוה לראובן.
עוד אירע כשהיו שותפין שאחיו של ראובן היה לו מעות אמר ראובן לאחיו תשתדל עמנו
בשותפות ותניח מעותיך עם שלנו וקח ריוח בכדי מעותיך ושמעון [ס"א לא] ידע שאח
ראובן היה לו מעות בשותפות עמהן עתה אמר שמעון מאחר שלא הודעתני מזה אין לי
ליתן לאחיך מן הריוח אם אתה נתפשרת עמו תן לו מחלקך וראובן אומר כיון שהיינו ביחד
שותפין כל אחד ואחד היה לו כח לעשות כל מה שיראה לו שהוא תועלת השותפות, והיה
נראה לי תועלת בחברת אחי ועל כן לא הפסיד במה שלא הודיעו.
הדין עם ראובן ויטול אחיו חלק בריוח כפי חלקו במעות.
וששאלת.
ראובן ושמעון שנשתתפו על תנאי שיתעסק ראובן בכל מיני סחורות רק שלא ילוה לעכו"ם
ברבית וכשבאו לחלוק הביא ראובן עסק השותפות קצת במעות וקצת בסחורה וקצת
בשטרות שמכר ליהודים בהקפה ואמר שמעון שאין לו לקבל השטר.
תשובה:
אם מנהג בעיר למכור בהקפה צריך שמעון לקבלם, אבל אם אין מנהג למכור בהקפה אז
שינה ראובן ופשע ולא יטול שמעון חלקו בהקפה אלא במעות ובסחורה, ואם ירצה שמעון
ישביע לראובן שאלו הקפות הם מעסק השותפות ושעשאם לצורך העסק ולטובתם.
סימן צד.
כל מי שנתחייב שבועה בב"ד אפילו מדרבנן מגלגלין עליו לישבע על כל דבר שאם היה
מודה בו מתחייב ממון. אבל אם אין בו חיוב ממון אלא שבועה כגון שאמר לו נשתתפת
עמי ונתחייבת לי שבועה וזה אומר לא נשתתפתי עמך אם נתחייב לו שבועה ממקום אחר
אין מגלגלין עליו שלא נשתתף עמו. ועד היכן גלגול שבועה, אפילו אם יאמר לו השבע לי
שלא נמכרת לי בעבד עברי. מגלגלין עליו אפילו שבועה דרבנן על שבועה דרבנן. חוץ
משכיר שנשבע ונוטל שאין מגלגלין עליו. ואפילו לא תבעו התובע שיגלגלו בית דין מעצמן
http://www.daat.ac.il/he-il/toshba * דעת אתר * מעוצבת מהדורה * משפט חושן טור 192
192
מגלגלין אפילו שבועה דרבנן. ומיהו אין מגלגלין אלא כשהנתבע טוען ודאי ונתחייב שבועה
אבל טען טענת ספק ונתחייב שבועה אין מגלגלין עליו. אבל על טענת ספק של התובע
מגלגלין ובלבד שיהיה רגלים לדבר כמו סוטה שהרי קינא לה ונסתרה, ושבועת השותפין
הא לאו הכי לא.
מי שנתחייב שבועה ובא התובע לגלגל עליו שבועות אחרות וכשרואה זה שזה מגלגל
עליו רוצה לשלם תביעה ראשונה כדי שלא יגלגל עליו ויצטרך לישבע על הגלגול כתב רב
אלפס שאין שומעין לו אלא צריך לפרוע הכל או ישבע. אבל אם הודה קודם שידע שרצה
לגלגל עליו העניינים האחרים אינו משלם אלא מה שהודה.
וכתב אדוני אבי הרא"ש ז"ל וכיון שצריך לישבע נשבע ונפטר מהכל אפילו מתביעה
ראשונה, אע"פ שכבר נתרצה לפרוע אותה יכול לחזור בו, אפילו אחר שיצא מב"ד שלא
נתרצה לפרוע רק ליפטר מן השבועה, אבל אחר שצריך לישבע נשבע אף על התביעה
ראשונה. נתחייב לו שבועה מן התורה ובא לגלגל עליו שבועת היסת יכול לומר לו שבועה
דאורייתא אשבע לך והגלגולים תשבע ותטול.
שאלה לאדוני אבי הרא“ש ז“ל:
שאלת
מחויב שבועה ואינו יכול לישבע, שדינו לשלם אם רצה הלה לגלגל עליו אם יכול או אם
יאמר המתחייב הריני משלם.
תשובה:
דבר פשוט הוא שאין כאן גלגול שלא נתחייב לו שבועה מעולם אלא חייב לשלם לו מן
התורה ואין כאן גלגול.
סימן צה.
אלו דברים שאין נשבעין עליהם מן התורה קרקעות ועבדים ושטרות והקדשות. לא שנא
מודה מקצת לא שנא אם כופר בכל ועד אחד מכחישו ולא שנא שבועת שומרין. ואפילו אם
פשעו בהן ונאבדו פטורין מלשלם לא שנא שומר חנם או שומר שכר ושואל.
והרמב"ם כתב דבפשיעה חייב אפילו שומר חנם וכן כתב הרמ"ה.
אבל רב אלפס כתב בתשובה:
המפקיד שטרות אצל חברו ופשע בהן ונאבדו פטור מלשלם. וכן כתב אדוני אבי הרא"ש
ז"ל. וכתב הר"ה יוסף הלוי מי שמשכן כרם לחברו או הוריד אריס לתוכו והתנה עמו
לעבדו ופשע בו ולא עבדו חייב שלא פטרה אותו תורה אלא בהיזק דאתי מעלמא או
http://www.daat.ac.il/he-il/toshba * דעת אתר * מעוצבת מהדורה * משפט חושן טור 193
193
ממילא מחמת דלא נטריה אבל זה כיון דלא עבדו כהיזק דבידים דמי וחייבין. אבל הרמ"ה
כתב כל מאן דגרים לאפסודי דבר שלא בא לעולם אינו חייב עד שיקבל עליו בפירוש והיינו
דתנן אם אוביר ולא איעביד אשלם במיטבא. יש גאונים שכתבו מה שאין נשבעין על
קרקעות דוקא בארץ ישראל אבל בחוצה לארץ נשבעין עליהן מן התורה שחשובין עליהן
כמטלטלין אבל הראב"ד כתב שאין חילוק. (ה ו) טענו במחובר לקרקע והוא צריך לקרקע
הרי הוא כקרקע. ואם אין צריך לקרקע כגון ענבים העומדות ליבצר ותבואה העומדת ליגזז
שאומר לו י' גפנים טעונות מסרתי לך והלה אומר לא היה אלא ה'
כתב הרמב"ם דנשבעין עליהן דכתלושין דמי ומדברי אדוני אבי הרא"ש ז"ל יראה שאין
נשבעין עליהן אלא היסת דלאו כתלושין דמי. וכן רבנו חננאל פסק כר"א דאית ליה כל
המחובר לקרקע כקרקע דמי.
וכתב ה"ר יוסף הלוי דוקא לענין שומרים אבל מאן דמזבין לחבריה ענבים העומדות
ליבצר כיון דאדעתא למישקל זבינהו ניהליה כבצורות דמיין ודנינן בהו דין מטלטלין ככל
מילי כגון דין אונאה ושבועה וכיוצא בהן דקיימא לן כל העומד ליבצר כבצור דמי. והכא
היינו טעמא לגבי שומר לאו כבצורות דמיין כיון דלשמירה הן כשהן מחוברין לקרקע
ואדעתא דהכי מסרינהו ניהליה הוו ליה כקרקע דהא לאו למיתלשינהו מסרינהו ניהליה.
אבל הרמ"ה כתב דלאו לענין שבועה דהוא הדין לענין כל מילי דמיעטיה רחמנא לקרקע
כגון גזל ואונאה ושבועת הפקדון. וכתב בעל העיטור דוקא גידולי קרקע אבל תלוש
ולבסוף חיברו כגון כותל בנין וצנור שקבעו וכוורת דבורים דקיימא לן כחכמים דהמחובר
לקרקע לאו כקרקע דמי.
כתב הרמב"ם הטוען לחברו שכנת בביתי ב' חדשים ואתה חייב לי שכרם וזה אומר לא
שכנתי אלא חדש הרי זה מודה מקצת שאם היה שכר החדש שוה ב' מעין הרי זה נשבע
מן התורה. שטר מסרתי לך וי' דינרים היה לי בו ראיה וזה אומר לא היו דברים מעולם
ישבע היסת הפכה עליו הרי זה נשבע היסת שהיה לו בו ראיה י' דינרים ואבדו לו באבדת
השטר ויטול ואם אמר הנתבע אמת אתה מסרתו לי ואבד הרי זה פטור אף משבועת
היסת.
והראב"ד השיג עליו וכתב אולי הוא ברשותו עדיין וכפר בו אם פטרוהו משבועת פשיעה
משבועת שאינו ברשותו לא פטרוהו. ולא נהירא דכיון דפטור מעיקר השבועה פטור נמי
משאר השבועות. טענו כלים וקרקעות בין שהודה בכל הכלים וכפר בכל הקרקעות בין
שהודה בכל הקרקעות וכפר בכל הכלים בין שהודה במקצת קרקעות וכפר בכל הכלים
נשבע היסת ונפטר. אבל אם כפר בכל הקרקעות והודה במקצת כלים וכפר במקצת נשבע
שבועה דאורייתא על הכלים ומגלגלים עליו שבועה על הקרקעות.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 194
194
כתב הרמב"ם החופר בשדה חברו בורות שיחין ומערות והפסידוה הרי הוא חייב לשלם
בין שטוענו שחפר והוא אומר לא חפרתי בין שטוענו ב' מערות חפרת והוא אומר לא
חפרתי אלא אחת או שהיה שם עד אחד שחפר והוא אומר לא חפרתי כלום נשבע היסת
ונפטר.
וכתב הראב"ד ודוקא שתבעו למלאות החפירות אבל תבעו לשלם פחתו הרי זה כשאר
תביעת ממון ונשבע שבועה דאורייתא. והא דאין נשבעין על כל הנך דוקא שבועה
דאורייתא אבל שבועה דרבנן נשבעין עליהן וכן ע"י גלגול נשבעין עליהן. ועל ההקדשות
כתב רב האי דאפילו היסת אין נשבעין עליהן כדאיתא בפ"ק דב"ב אין מחשבין בצדקה
עם גבאי צדקה ולא בהקדשות עם הגזברים.
והרמב"ם כתב שעל כולם נשבעין היסת חוץ מהקדש שנשבעין עליו כעין של תורה
מתקנת חכמים שלא יזלזלו בהקדשות.
וה"ר ישעיה כתב ודאי הממונה על ההקדש אין להשביעו אפילו היסת אבל אדם אחר
שגזל מן ההקדש דין הוא שישביעוהו. ומה שמקדישין בזמן הזה לבית הכנסת מעות או
ספר תורה, או המקדיש לקנות בהם קרקע לבית הקברות, דינו כשאר נכסי הדיוט. ואם
יש תביעה לקהל, דין הוא להשביעו בין היסת בין דאורייתא כדין כל התביעות, שהרי
לצורך הדיוט הם ואין כאן עסק גבוה. ע"כ.
סימן צו.
אין נשבעין על טענת חרש שוטה וקטן. אפילו אם היה גדול בשעת תביעה אם היה קטן
בשעת נתינה אין נשבעין לו. ופירש רש"י אבל אם היתה הנתינה בגדלות כגון שנתן אבי
הקטן ומת והקטן תובעו נשבעין לו. [אבל קטן הבא בטענת אביו נשבעין לו הואיל והיתה
הנתינה מכח בן דעת] אבל רבי יצחק פירש דאפילו בכי האי גוונא אין נשבעין לו. וכן עיקר.
אבל גדול שבא בטענת אביו ואומר ברי לי שמנה לאבי בידך וזה מודה במקצת צריך
לישבע כדפירשית לעיל. ואף על פי שאין נשבעין לקטן שבועה דאורייתא נשבעין לו
שבועת היסת. וכתב ה"ר יוסף הלוי ואפילו שבועה דאורייתא דוקא מודה מקצת ועד אחד
מכחישו אבל שבועת שומרין נשבעין אפילו לקטן. וכן כתב הרמב"ם. והרמב"ן כתב שאין
נשבעין ולזה הסכים אדוני אבי הרא"ש ז"ל. ושבועת השותפין וכיוצא בה שבאו בטענת
שמא נשבעין לקטן.
במה דברים אמורים כשיש עדים שהיו שותפו או אפוטרופוס שלו, ב"ד מעמידין לו
אפוטרופא ומשביעין אותו בטענת שמא. וכשהקטן משביע שבועת היסת, אין הנתבע יכול
להפכה על הקטן, שאין משביעין לקטן. ואפילו חרם אינו מקבל שאינו יודע עונש השבועה.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 195
195
וכתב ה"ר יוסף הלוי אפילו אינו חריף בענין משא ומתן נשבעין על טענתו היסת בין
במודה מקצת בין בכופר הכל שלא יהא זה נוטל ממונו של קטן והולך לו וכן כתב
הרמב"ם.
והרמב"ן כתב שבין היסת, בין בין שבועת הנשבעין ונוטלים, אין נשבעין לו אלא אם כן
הגיע לעונת פעוטות. וכן היא מסקנת אדוני אבי הרא"ש ז"ל.
כתב הרמב"ם אין נשבעין על טענת קטן, בין מודה מקצת בין כופר הכל ועד אחד מחייבו.
אבל למה שכתבתי למעלה, דגדול התובע על פי עד אחד חייב, הכי נמי חייב, שאין החיוב
בא על תביעת קטן אלא על פי העדאת העד.
והרמ“ה חילק: שבועת מודה מקצת ועד אחד, דבעינן בהו טענה, אין נשבעין לקטן אפילו
אם היתה הנתינה מכח בן דעת. אבל אי איכא בהו תביעה, כגון שתבעו כשהוא גדול, אף
על גב דנתינה היתה בקטנות חייב, דבדידהו תלוי הכל בתביעה ולא בנתינה. אבל שבועת
שומרין דלא בעי בהו טענה, היתה הנתינה מכח בן דעת, נשבעין על טענת קטן. ואם לא
היתה הנתינה מכח בן דעת, ואפילו תבעו כשהוא גדול, אין נשבעין על טענתו, דבשומרים
הכל תלוי בנתינה ולא בתביעה. וכן בנשבעין בטענת שמא, שנשבעין על טענת קטן, היינו
דוקא היכא דהוי שבועה דלא אתיא מכח חיוב שמירה. ואי אתיא מכח חיוב שמירה, לא
משביעינן ליה. אלא היכא דהויא עיקר נתינה בגדול הדין הוא דינא דקטן תובע לענין
שבועה דנתבע, אבל לענין ממונא כל חיוב דאתו ליה מחמת מעשה דעביד ליה, כגון פקדון
דלא מחייב שומר בנטירותיה אלא מחמת דמסריה מריה ניהליה אדעתא דנטורי, אי נמי
דא"ל דלישקליה אדעתא דהכי ושקליה, לא מחייבינן ליה אנתינת קטן כלום, דאיש כי יתן
כתיב.
וכל חיוב דאתיא לנתבע מחמת נפשיה, כגון גזילות וחבלות ומאי דדמי להו, מתחייב נתבע
לקטן בגוייהו. וקטן דאוזיף מיד לאחריני ואכליה או אפסדיה בידים, ודאי חייב, מידי דהוה
אגזילות וחבלות. אבל אי איתניס ביד הלוה אחר שמשכו או הגביהו, כיון דמחמת נתינת
קטן אתא לידיה, לפקדון מדמינן ליה. וכיון דקיימא לן אין נתינת קטן כלום, אישתכח דליכא
נתינה הראויה לחייב עליה, ואינו בא לידו לא בתורת שמירה ולא בתורת הלואה ולא
בתורת מתנה, אלא כל כמה דאיתיה ברשותיה מיחייב ליה לאהדורי. ואי איתניס,
ברשותיה דמריה איתניס. אבל אי אכליה או אזקיה בידים, חייב עליה כגזלן. והני מילי
לדינא דאורייתא, אבל השתא דתקון רבנן לפעוטות דהוי מתנתן מתנה במטלטלין,
מסתברא דהכי נמי הלואתן הלואה, ומכי משך ליה לממונא חייב באחריותיה. ע"כ.
והיכא דהוי קטן נתבע אם תובעין לו בדבר שיש בו הנאה לקטן כגון שהלוה לו על עסק
מו"מ לאחר שהגיע להיות כפעוטות והודה הקטן נפרעין מיד מנכסיו ואם אין לו ימתינו לו
עד שיהיה לו וישלם. ואם כופר ימתין לו עד שיגדיל וישביענו היסת. אבל קניינו אינו כלום
http://www.daat.ac.il/he-il/toshba * דעת אתר * מעוצבת מהדורה * משפט חושן טור 196
196
לפיכך עדים שראו קנין שלו לא יכתבו עליו שטר. ואם תובעין לקטן בדבר שאין לו הנאה
ממנו כגון נזקין וחבלות אף על פי שמודה פטור אפילו אם יש לו ממה לשלם ואפילו לאחר
שיגדיל כדתנן והם שחבלו באחרים פטורין. ואם תובעין אותו בדברים שנשבעין ונוטלין
כשכיר וכיוצא בו פירשתי למעלה בדין שכירות. החרש והשוטה דינן כקטן לענין חבלות
ונזקין שהם פטורין אפילו אחר שיתרפאו. ולענין עסקי הלואה ומשא ומתן דין החרש כדין
הקטן, שאם הלוהו בעדים או שמודה חייב לשלם מיד, ואם הלוהו שלא בעדים וכפר
ממתין לו עד שיתרפא ומשביעין אותו. אבל שוטה לאו בר משא ומתן הוא כלל ואפילו אם
נתרפא והודה אינו חייב לשלם אפילו אם הלוהו בעדים שאבדה מדעת היא. ואין צריך
לומר שאין משביעין אותו לכשיתרפא. והסומא הרי הוא כבריא לכל דבריו בעניינים אלו
ונשבע בכל מיני שבועות ונשבעין על תביעותיו. ואשת איש כתב רבינו האי שאין משביעין
אותה אלא כותבין לתובע שנתחייבה לו שבועה ואם תתאלמן או תתגרש תשבע.
שאלה לאדוני אבי הרא“ש ז“ל:
ששאלת אשת ראובן שהשאילה לאשת שמעון כלי כסף וכלי זהב ובבקר יצא קול שנגנבו
הכלים ושאלה אשת ראובן את חפציה והשיבה אשת שמעון אין לי ממה לשלם שהכל של
בעלי ושמעון בעלה אומר לא אשלם כלום שלא נתת לי ועוד חושדין לשמעון שיודע מה
שנעשה בהם.
תשובה:
הא מילתא פשיטא שאין שמעון חייב לשלם מה שלותה אשתו אמנם אחרי שמודה שבאו
הכלים האלו לביתו חייב לישבע שאינם ברשותו ושלא שלח בהן יד ושלא פשע במה
שנגנבו וגם האשה תשבע שאינם ברשותה ויכתבו עליה פסק דין שחייבת ליתן דמי אותם
הכלים לכשתתאלמן או תתגרש.
וששאלת.
אשה שנתחייבה שבועה בשביל שטר חוב שיצא עליה כתקנת הגאונים להשביע הלוה
אם יש לו מטלטלין והיא מסרבת מה דינה.
תשובה:
אשה שוה לאיש לכל עונשין שבתורה ואיש צריך לנדותו עד דציית דינא וכן הוא דין
האשה.
וכן יש תשובה לגאון:
וששאלתם לענין הזמנת אשת איש לדין
http://www.daat.ac.il/he-il/toshba * דעת אתר * מעוצבת מהדורה * משפט חושן טור 197
197
שיש אומרים שאין מזמינין אותה דמאי נפקא מינה בהזמנתה שאם שאם מודה אינה
משלמת כך אם כופרת אינה נשבעת כי השבועה במקום התשלומין, לכך ימתין בעל דינה
עד שתתאלמן או תתגרש ויש אומרים שמזמינין אותה לדין שאף על פי שאם תודה
שלותה או גזלה אין מחייבין אותה לשלם שמא תודה דממון ההלואה או הגזל מצוי אצלה
והבעל מודה גם הוא ואפילו אם לא יודה הבעל לדבריה ישביעו אותו שאינו יודע שיש לזה
התובע ביד אשתו דבר מצוי אצלו ואם ישבע בעלה ולא נמצא דרך לדון עליו שישלם,
כותבין זכות לתובע שיגבה הוא או יורשיו ממנה לכשתתאלמן או תתגרש ואם כפרה
משביעים אותה מיד שמא תודה ויקח התובע זכותו בידו. ואנו רואים דברי אומר מזמינין
אותה כי השוה הכתוב אשה לאיש לכל דינין שבתורה ומה שאמרו כי השבועה היא
במקום ממון אינו כן אלא משביעין את הנתבע אולי יודה, לכן משביעין גם אותה אולי
תודה ואם מצוי אצלה תחזיר לבעלים ואם לא יכתבו לתובע זכות שיהיה לו או ליורשיו
עליה או על יורשיה.
ומה שאמרת שאומר הבעל אינך רשאי לגנות את אשתי אינה טענה ליקח הוא של אחרים
ולא יגנו את אשתו להוציאו מידו. וכך ראוי לעשות מזמינין אותה ואת בעלה ושואלין אותה
לבדה ואותו לבדו על אותו ממון אם הוא מצוי ואם אינו מצוי במה הוציאו אותו או כמה היה
ואם לא נמצא מכוונין דבריהם חוזרין ומדקדקין בדרישות ובחקירות בכל צד שיוכל הדיין
אם יצא מזה כלום מוטב ואם כפרה משביעין אותה ואולם בצינעא ולפי כבודה ואם תודה
ואמרה שאינו מצוי בידה אז משביעין את שניהם שאין ברשותם ממנו כלום ושלא עשו
קנוניא על ממונו של זה. ויש מנהג כשמזמינין אשת איש בודקין בשכיניה אם היא רגילה
לשאת וליתן עם אנשים מזמינים אותה אלא שמצניעים אותה לפי כבודה שלא תתגנה
ואם אינה רגילה בכך אלא צנועה ויושבת בביתה שואלין לתובע על מה תובעה ושואלין
אותו איך נתת ממונך לאשת איש ושוקלין הדברים בלבם אם יראו רגלים לדבר מזמינין
אותה ואם לא יראו פנים לדברים אין מזמינין אותה כי תואנה הוא מבקש. ולא באשת איש
לבד עושין כן אלא גם לבתולה היושבת בבית אביה שאין דרכה לצאת ולבא עושין כן.





סימן צז.
מצות עשה להלוות לעניי ישראל. ומצוה גדולה היא יותר מן הצדקה שהמקבל הצדקה
כבר נצרך לשאול וזה שלוה עדיין לא הגיע לידי כך. וקרובו עני הוא קודם לעניי אחרים
ועניי אחרים ועניי עירו קודמין לעניי עיר אחרת. ואפילו עשיר שצריך ללות מצוה להלוותו
לפי שעה ולהנאתו אף בדברים וליעצו עצה ההוגנת לו. אסור לנגוש את הלוה כדי שיפרע
כשיודע שאין לו ואפילו להיראות לו אסור מפני שהוא נכלם בראותו למלוה ואין ידו משגת
לפרוע לו. וכשם שאסור למלוה לתובעו כך אסור ללוה לכבוש ממון חברו ולומר לו לך ושוב
ומחר אתן ויש אתו. וכן אסור ללוה לקחת הלואה ולהוציא שלא לצורך ולאבדה עד שלא
ימצא המלוה ממה יגבה חובו ואם עושה כן נקרא רשע. וכשהמלוה מכיר את הלוה שהוא
בעל מדה הזאת מוטב שלא להלוותו ממה שילוהו ויצטרך לנוגשו אח"כ ויעבור בכל פעם
משום לא תהיה לו כנושה. ואם בא המלוה לב"ד למשכן ללוה או ליפרע ממנו יש לב"ד
לעשות לו דין ולא יאמרו פלוני עני ואין לו ופלוני עשיר ואין צריך לו אלא אין מרחמין בדין.
ואם בא למשכנו לא ימשכנו הוא בעצמו שאם משכנו בעצמו עובר בלאו אלא ב"ד ישלחו לו
שלוחם. ואף שלוחם לא יכנס לביתו למשכנו אלא אם ימצא לו שום דבר בחוץ יקחנו אבל
לא יכנס לביתו. ואפילו בחוץ לא ימשכנו דבר שעושין בו אוכל נפש כמו ריחים ורכב פירוש
ריחים של יד הוא מטלטלין ושייך ביה משכון. אבל בתי ריחים של מים הרי הם כקרקע.
ולא שייך ביה משכון אלא גוביינא כשאר קרקעות דלא שייך משכון אלא במטלטלין שאין
ב"ד ממשכנים ליקח קרקע למשכון. ומכל מקום אם המלוה בעצמו נכנס לבית הריחים
ונטל הריחים העליונה או הברזל והסובב והגלגלים, כבר נעשו מטלטלין ויש להם דין כלי
אוכל נפש ומחזיר אותם בשעת מלאכה.
וכתב הרמ"ה דכל מיני כלים בין שעושים בהם אוכל נפש כגון חרמש ומורג ורחת ומזרה
נפה וכברה ועריבה ותנור וסכין של שחיטה ושמחתכים בו פת ובשר וסירות ומגרפות
ומזלגות ושפודים וכוסות וקערות וכיוצא באלו בין שאינן אוכל נפש אלא כלים שעושין בהן
מלאכה להתפרנס בהם כגון זוג של מספרים וצמד של פרות כולם אסור למשכנם בין
בשעת מלאכה בין שלא בשעת מלאכה אלא היכא דמסרינהו מדעתיה למלוה או לשליח
ב"ד אז מותר ליקחם. והא דאין ממשכנין אוכל נפש דוקא דלית ליה אלא חד מכל מין ומין
אבל אי אית ליה תרי מחד מינא שרי למשקל חד ולמשבק חד. ודוקא דברים שעושים
בהם אוכל נפש דלא עביד בהו עבידתא דמיתזן מאגריה אבל כלי אומנות דעביד בה
עבידתא דאיתזן מאגריה שביק ליה תרי מכל מינא ומינא כדאמרינן גבי סידור ע"כ. ור"י
פירש דלא הוי אוכל נפש אלא כשעושין בהם ממש אוכל נפש כמו סכין של שחיטה ופרות
http://www.daat.ac.il/he-il/toshba * דעת אתר * מעוצבת מהדורה * משפט חושן טור 199
199
המרכסות וכיוצא באלו אבל שאר כלי אומנויות כגון פרות החורשות וזוג של ספרים אף על
פי שמשתכרים בהם לקנות אוכל נפש מותר למשכנו וכן כתב אדוני אבי הרא"ש ז"ל.
ואם משכן הרבה כלים של אוכל נפש עובר על כל כלי וכלי בפני עצמו. ואפילו שני כלים
המחוברים יחד לעשות בהם מלאכה אחת כמו המספרים שגוזזין בו ירק עובר בשני לאוין.
ואוכל נפש עצמו מותר למשכנו ובלבד שישאר לו השעור שמסדרין לו כדלקמן. והאלמנה
בין שתהא ענייה או עשירה אין ממשכנין אותה. וכל זה לא איירי אלא במשכנו שלא
בשעת הלואה, אבל בשעת הלואה הכל מותר שיקח הוא בעצמו את המשכון מביתו
ואפילו היא אלמנה והמשכון שעושין בו אוכל נפש.
והרמב"ם ז"ל כתב דבחובל אלמנה ואוכל נפש עובר אפילו משכנו בשעת הלואתו.
ואדוני אבי הרא"ש ז"ל כתב כסברא הראשונה וכן השיג עליו הראב"ד. ואפילו שלא
בשעת הלואתו אינו עובד אלא בממשכן ללוה ובהלואה שהלוהו, אבל בבית הערב מותר
למשכן. ודוקא ערב סתם אבל ערב קבלן דינו כלוה בעצמו. וכן אפילו בביתו אם לא היה
דרך הלואה אלא משום שכירות שהיה שכיר אצלו או שהשכיר לו בהמתו או כליו, יכול
ליכנס לביתו ולמשכנו. ואם זקפו עליו בהלואה חזר להיות כמו הלואה וכתב הרמ"ה דוקא
לענין שלא ליכנס לביתו אנו מוציאין בית הערב מכל אלו, אבל לענין שלא לחבול אוכל נפש
והשבת העבוט וסידור דין הערב כדין הלוה.
וכתב עוד הרמ"ה כי אזהר רחמנא שליח ב"ד שלא ליכנס לביתו של לוה, היינו היכא
דאפשר ליה לבעל הבית לאשתלומי מיניה באנפא אחרינא מקרקעי או מטלטלי אבל כי לא
אפשר ליה לאישתלומי מיניה באנפא אחרינא אלא בהכי כגון דלא משכח ליה מקרקעי או
מטלטלי וטעין דלית ליה מידי לפרעיה למלוה והמלוה טעין אפילו טענת ספק דאית ליה
מטלטלין בביתיה דינא הוא דליעול שליח ב"ד בביתיה ואי משכח מידי דהוה חזי מדינא
למשכוניה ממשכנין ליה. אף על גב דהאי מילתא לא איתמר בגמרא בהדיא, ורבותינו נמי
לא חזינן למיכתב מה דמסתבר לן בה משום דמלאכת שמים היא. ואפילו הכי לא אורינן
בה הלכה למעשה אלא היכא דאמיד לוה ולא משכח מידי מברא לאישתלומי לא מקרקעי
ולא מטלטלין שאין לך נעילת דלת גדולה מזו.
וכן כתב רב אלפס בתשובה
שאם הלוה אלם ורוע מעללים ומעיז פניו מלפרוע חובו מותר ליכנס לביתו לדעת מצפוניו
אפילו ע"י שליח עכו"ם כדאמרינן ממשכנין על הצדקה וכן עושין בצרכי קהל ע"כ.
ובעל התרומות כתב
דאין אנו עושין כן אלא בדוחק גדול, דצדקה ומס שאני שלא באו עליו דרך הלואה, אבל
מלוה שהתורה הזהירתנו עליו אין כח בנו לעקור מצוה זו אלא בקושי גדול, ושיהא כוונת
http://www.daat.ac.il/he-il/toshba * דעת אתר * מעוצבת מהדורה * משפט חושן טור 200
200
ב"ד לשמים כדאמרינן ב"ד מכין ועונשין שלא כדין ולא לעקור דבר מן התורה אלא לעשות
סייג לתורה ע"כ.
ולדברי רבינו תם אין אנו צריכין לכל זה שהוא מפרש דכל זה לא איירי אלא במשכנו
להיות בטוח במעותיו ולא בא עתה לפרוע ממנו אבל כשבא ליפרע מחובו והוא אינו רוצה
לפרוע והוא בחזקה שיש לו מטלטלין ומבריחן שליח ב"ד נכנס לביתו למשכנו ויפרע לזה
חובו. שפריעת בעל חוב מצות עשה הוא ומכין אותו עד שתצא נפשו כדי לקיימה. ומיהו
אין כופין אותו להשכיר עצמו ולא לעשות שום מלאכה כדי לפרוע.
וכתב אדוני אבי הרא"ש ז"ל בתשובה:
אפילו התנה על עצמו שיתפוש המלוה את גופו וכתב לו זה בשטר אינו מועיל ואינו יכול
לא לאוסרו ולא להשתעבד בו ובמשכון זה שמשכנו להיות בטוח בחובו נאמר בו מצות
השבת העבוט ולא שייך ביה סידור אלא לוקח כל מה שימצא לו בחוץ ומחזיר לו כסות
לילה בלילה וכסות יום ביום. וכשבא ליפרע מחובו לא נאמר בו השבה שהרי בא ליפרע
ולקחת את שלו, אבל סידור שייך בו כמו שאפרש. וכיצד מצות השבת העבוט כשבא
למשכנו להיות בטוח מחובו ממשכנו על יד שליח ב"ד ולוקח לו כל מה שיש לו בחוץ.
ומחזיר לו כסות יום ביום ונוטלו בלילה, וכסות לילה בלילה ונוטלו ביום. וכן מחזיר לו כלי
אומנותו ביום ואפילו הוא עשיר הרבה בקרקעות ואין לו מטלטלין אלא אלו שמשכן צריך
להחזירם לו. אבל אם יש לו מטלטלין אחרים שאין צריך לאלו אין צריך להחזיר לו.
וכתב ה"ר יהודה ברצלוני שצריך להחזיר לו בעדים ולהתרות בו אל תחזירהו לי אלא
בפני עדים שאם לא כן יכול לומר החזרתים לך אע"פ שנתנו לו בפני עדים ואחר כך נאמן
לומר פרעתיך בהיסת במגו דהחזרתי לך. ואינו יכול למוכרו לעולם כיון שלקחו בתורת
משכון אם לא שיחזירנו לו על מנת שלא לחזור ליקחנו בתורת משכון אלא בתורת פרעון.
וכל זמן שנוהג עמו בזה אין השביעית משמטתו. ואם החזירו ומת הלוה נוטלו מהבנים
ואין לו דין שאר מטלטלי דיתמי. ואין צריך להחזירו לבניו. וכיצד הוא הסידור, שליח ב"ד
נכנס לביתו ומכריחנו לפרוע ואף אם אינו רוצה ליתן מכין אותו עד שיתן ואשר יקח ממנו
יתננו למלוה ויחליטנו לו. אלא שצריך לסדר לו למאן דאית ליה. ולמאן דלית ליה נוטל הכל
ואינו מניח לו כלום.
ורבינו תם פסק שאין מסדרין לבעל חוב והגאונים פסקו שמסדרים. וכן כתב רב אלפס
וכן היא מסקנת אדוני אבי הרא"ש ז"ל. אומרים לו הבא כל מה שיש לך ולא תניח כלום
אפילו מחט ומניחין לו מזון ל' יום וכסות י"ב חדש כסות הראוי לו. היה לבוש בגדי משי
ורקמה מעבירין אותם ממנו ונותנים לו כסות הראויה לו לשנים עשר חדש ותפילין וסנדלים
ומטה לישב עליה ומטה ומצע לעשיר לישן עליהן עם כל צרכי המטה כגון כר וכסת וסדינים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 201
201
וכיסוי ומטה ומפץ לעני. ואם הוא אומן נותנין לו כלי אומנותו ב' מכל מין ומין כגון אם הוא
חרש נותנים לו ב' מעצרין וב' מגרות. היה לו ממין אחד שלשה או ד' וממין אחר לא היה
לו אלא אחד מוכר מהמין שיש לו הרבה עד שלא ישאר לו אלא ב' ומהמין שאין לו אלא
אחד אין מוסיפים לו. היה אכר או חמר או ספן אין נותנים לו צמדו או חמורו וספינתו אף
על פי שאינו מתפרנס אלא מאלו אינו כשאר כלי אומנות אלא בכלל שאר נכסים וימכרו
בב"ד ויפרעו מהם לבעל חובו.
וכתב ה"ר יהודה ברצלוני אפילו אם הוא ת"ח ותורתו אומנתו אין מניחין לו ספריו ואפילו
ספר תורה לפי שהם כשאר נכסים שבעל חוב גובה חובו מהם. ולא אמרו שנותנין לו
תפילין אלא שהן דרך מלבוש ומצוה המיוחדת לגופו וכשם שנותנין לו כסותו כך נותנין לו
תפילין. ואין מניחין אלא לו לבדו אבל לא לבניו ואפילו הם קטנים ומוטלין עליו לפרנסו וכן
לא לאשתו אף על פי שהוא חייב במזונותיה. ולא מיבעיא שלא תטול אשתו מזונותיה
להבא אלא אפילו תפסה מנכסי בעלה כגון שהלך למדינת הים ותפסה מנכסים שתזון
מהם מוציאין מידה ונותנין למלוה.
ויש אומרים שאם קדמה היא למלוה שתשבע ותטול.
ורב אלפס כתב בתשובה שאין לו לאשה מזונות לא ממקרקעי ולא ממטלטלי עד שיפרע
המלוה אפילו היתה קודמת ואפילו הלך בעלה למדינת הים ולותה בשטר ואכלה אף על פי
שקדמה הלואת מזונותיה בשטר להלואתו של בעל השטר אין הלואת המזונות נגבית עד
שיפרע בעל השטר תחלה.
במה דברים אמורים במלוה בשטר אבל אם היתה המלוה שעל הבעל על פה, והיא לותה
לצורך מזונותיה על פה או בשטר איזה מהם שיבא לגבות תחילה קודם. ואם באו שניהם
כאחד חולקין.
במה דברים אמורים שאין נותנין לאשתו ובניו כסות בזמן שלא היו להם בגדים שעשה
להם הוא אבל אם היו להם בגדים שעשה להם הוא אין בעל חוב גובה חובו מהם אפילו
אם הם חדשים שלא לבשו מעולם. כיון שקנאם לשמם אין בעל חוב גובה מהם מכסות
אשתו ולא מכסות בניו.
וכתב ה"ר יהודה ברצלוני הוא הדין אם קנה ספרים לבניו ללמוד בהם הן בכלל מה
ששנינו ואין לו בכסות אשתו ובניו ולא נהירא דלא עדיפי מספרים שלו כמו שכתבתי
למעלה וא"כ כל שכן ספרי בניו.
וכתב הרמב"ם במה דברים אמורים בכלי חול אבל בגדי שבת ומועד בעל חוב גובה
מהם ואין צריך לומר אם היה בהם טבעות וחלי זהב שהם לבעל חוב. ויש מחלקין שאם
http://www.daat.ac.il/he-il/toshba * דעת אתר * מעוצבת מהדורה * משפט חושן טור 202
202
היא מיוחסת אין בעל חוב גובה אפילו מבגדי שבת ויו"ט ולא מכל תכשיטיה אפילו זהב
ומרגליות מפני שהיא עולה עמו ואינה יורדת עמו.
ויש אומרים שאין חילוק בין מיוחסת לשאינה מיוחסת ולא בין בגדי חול לשבת אלא מכולן
אין גובין לבעל חוב כיון שזכתה בהן משעה שלקחן אין לבעל חוב שיעבוד עליהם.
וכתב הרמב"ן ז"ל הא דאין לבעל חוב מכסות אשתו ובניו אף על פי שעדיין לא לבשום
דוקא שקנאם להם קודם שלוה אבל קנאם אחר שלוה אפילו לבשום כבר בעל חוב גובה
מהם. והוא שכתב לו דאקני ושיעבד לו מטלטלי אגב מקרקעי אבל אם חסר אחד מכל
הדברים האלו אין גובה מהם. וכל זה לא מיירי אלא בבגדים שהבעל קונה להאבל כל מה
שהכניסה לו היא בין נכסי מלוג בין נכסי צאן ברזל אין בעל חוב גובה ממנו אם ידוע שהוא
ממה שהכניסה היא. ואם אינו ידוע יראה שהיא נאמנת בשבועה בבגדים ותכשיטים שדרך
האשה להכניס לבעלה. ואין חילוק בענין סידור בין מקרקעי למטלטלים דהוא הדין אם אין
לו מטלטלי ובא לגבות ממקרקעי מניחין לו לצורך כל הדברים שפירשתי.
כתב בעל התרומות התנה עמו על מנת שלא יסדרו לו בחוב זה, לא אמרינן דהוי מתנה
על מה שכתוב בתורה אלא הוי ככל תנאי שבממון וקיים. אבל במה ששיעבד לו כל נכסיו
אין בזה תנאי לבטל הסידור שלא היה בדעתו אלא על נכסים הראויין לו על פי התורה עד
שיזכיר בהדיא תנאי הסידור. ואפילו אמר בהדיא מגלימא דעל כתפאי לא אמר אלא על
איצטלא בת ק' זוז שאינה כסות הראויה לו שימכרוהו ויתנו לו כסות הראויה לו. וכן אם
אמר על מנת שלא יהא בחוב זה דין סידור אינו מועיל, דהוה ליה מתנה על מה שכתוב
בתורה כמו על מנת שלא תהא שביעית משמטתו דלא מהני. ואין מסדרין בחוב שאינו
דרך הלואה כגון שכירתו ושכירות בהמתו וכיוצא בו. וכן כשבא ליפרע מן הערב כדרך שכל
אחד מכל אלו אינם בכלל השבת העבוט, כך אין סידור נוהג בהם. אבל קבלן דינו כלוה.
אבל הרמ"ה כתב שדין סידור נוהג בערב ובכל אלו. והראב"ד כתב בענין הסידור
והחזרה קרוב לזה שפירשתי אלא שהוא תלה בדעת הלוה שכתב אי אמר הלוה לא בעינא
לזבוני מאני דילמא מתרמי לי זוזי ופרעינא ליה בהא אין מסדרין אלא שקיל מלוה כוליה
ומהדר ליה ללוה ואי א"ל בעינא דתסדרין לי מסדרינן ליה ומאי דפייש יהבינן למלוה
ומחליטינן ליה ע"כ.
ויש אומרים שגם בשעת משכון מסדרין ומניחים לו כלים הצריכין לו וכן כתב הרמב"ם לא
ימשכננו דברים שעושין בהם אוכל נפש ומניח לו מטה ומצע לעשיר וכל הנמצא בידו חוץ
מאלו יכול למשכנו ומחזיר לו לעולם כלי יום ביום וכלי לילה בלילה עד מתי חייב להחזיר
וליקח עד עולם. היה המשכון מדברים שאין צריך להם ואין מניחין אותו ללוה הרי זה
מניחים אצלו ל' יום ומל' יום ואילך מוכרן בבית דין. וקשה לדבריו כיון שצריך להניח לו
בשעת משכון דברים הצריכים לו למה מחזירין לו והלא אין חזרה אלא בדברים הצריכים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 203
203
לו ואותם הניח לו. וגם לדברי הראב"ד קשה למה תלה הדבר בדעת הלוה מסתבר טפי
לתלות בדעת המלוה. על כן הוא עיקר כמו שכתבתי וכן כתב אדוני אבי הרא"ש ז"ל.
סימן צח
סדר גביית החוב כך הוא: כשהמלוה מוציא שטרות מקויימים כראוי אומרים ללוה שלם
אפילו שהה כמה שנים ולא תבעו, ולא אמרינן מחל לו כיון ששתק כל אלו השנים, בין
ששטר חובו יוצא מתחת ידו בין שאין שטר חובו יוצא מתחת ידו אם החייב מודה. אם
כתב הלוה כל נכסיו לבניו וכתב למלוה קרקע כל שהוא ושתק לא איבד בזה זכותו, דלא
אמרינן הכי אלא בכתובה אבל בשטר חוב לא.
ואדוני אבי הרא"ש ז"ל כתב בתשובה:
שצריך לעשות הדיין דרישה וחקירה בשטרות ישנים שמוציאים אותם למה לא תבעו עד
עתה אם יראה לו צד רמאות כדי להוציא הדין לאמיתו. ואין יורדין לנכסיו עד שיודיעוהו
תחלה אם הוא כאן או במקום קרוב. ולקמן יתבאר עד כמה נקרא מקום קרוב. ואם טעה
הדיין והורידו לנכסיו קודם שיתבענו מסלקין אותו. ואם טען הלוה מזוייף הוא שטרו תנו לי
זמן שיש לי עדים לפסול שטרו נותנים לו זמן ל' יום.
וכתב הרמב"ם אם יראה לדיין שיש ממש בדבריו נותנין לו זמן, ואם נראה לדיין שאינו בא
אלא בעלילות ובתואנות ובטענות של דופי אומרים לו שלם ואח"כ אם יש לך ראיה יחזיר.
ואם היה המלוה אלם ושמא אינו יכול להוציאו מידו מניחין ביד שליש. לא בא בזמן שקבעו
לו ממתינין לו עד ב' וה' וב' לא בא כותבין עליו נידוי וממתינן לו בנידוי צ' יום ואם לא בא
מתירין לו נידויו וכותבין למלוה אדרכתא על נכסיו שיקחם בכל מקום שימצאם.
וכתב בעל העיטור הא דמשהינן ליה צ' יום דווקא כשבא ליפרע מן הלוה בעצמו אבל אם
בא ליפרע מן הלקוחות אז ממתינים לו רק ל' יום וכן כתב רב האי.
ואדוני אבי הרא"ש ז"ל כתב כיון דחיישינן לפסידא דידיה וממתינן ליה צ' יום כל שכן
לפסידא דלקוחות.
במה דברים אמורים דמשהינן ליה צ' יום דאמר אתינא פירש שהוא נשמט לומר עתה
אבא ואביא ראיה ואבטל השטר אבל אם הוא מורד ואינו רוצה לבא כותבין עליו אדרכתא
מיד. וכן אם התביעה היא פקדון אפילו אם נשמט לומר עתה אבא אין ממתינין לו אלא אם
לא יבא כותבין עליו אדרכתא מיד. ומכל מקום יודיעוהו קודם שיכתבו אדרכתא עליו. והוא
שלא יהיה רחוק אלא מהלך יום אחד אבל אם הוא רחוק יותר אין צריך להודיעו.
והרמב"ם כתב ב' ימים ואין נראה כן בגמרא. והא דכתבינן אדרכתא על נכסיו כשלא בא
דווקא על מקרקעי שלו דכשיביא אח"כ ראיה לפסול את השטר יקח את שלו אבל אין
http://www.daat.ac.il/he-il/toshba * דעת אתר * מעוצבת מהדורה * משפט חושן טור 204
204
כותבין אדרכתא על מטלטלין דשמא יבריחם המלוה. ואפילו אם יש למלוה קרקע שיכול
הלוה לחזור וליקח ממנו בשביל מטלטלין שלקח ממנו שלא כדין חיישינן שמא יתקלקל
בענין שלא יוכל לפרוע ממנו.
כתבו הגאונים אף על גב דלא כתבינן להו אדרכתא על מטלטלין יהבי להו ביד שליש
ויהבי ליה זמן הראוי לב"ד אי מרע ליה בגו ההוא זימנא לחיי ואי לא יהיבנא ליה בידא
דמלוה. וכן בקרקעות אם המלוה אלם ולא יוכל הלוה להוציא מידו אחר שיפסל שטרו
מאחרים את האדרכתא עד שיודיעו ללוה אפילו אם הוא רחוק מכאן הרבה.
כתב הרמב"ם הא דאין כותבין אדרכתא במטלטלין כשהוא נשמט ואומר אתינא אבל
כשהוא אומר לא אתינא כותבין אף במטלטלין.
ואדוני אבי הרא"ש ז"ל לא חילק בזה. נוסח הפתיחה במותב תלתא כחדא הוינא ואפיק
פלוני קדמנא שטר חוב דהוה ליה על פלוני ופתחנא ליה בדינא לקיומא שטריה ואמר לן
פלוני דנן קביעו לי זמן עד דמרענא ליה לשטריה וקבעינן ליה יום פלוני ולא אתא קדמנא
ונטרינן ליה תרי בשבתא וחמשה בשבתא ותרי בשבתא ולא אתא. והשתא כתבינן ליה
פתיחא עליה ושמתינן ליה ל' יום ובתר הכי ל' יום אחריני ולא אתא קדמנא וכתבינן
אדרכתא אנכסיה.
סימן צט
לא היה לו שום טענה כנגד השטר אלא שאומר שאין לו במה לפרוע בזה כתב הרמב"ם
דין תורה אם נמצאו נכסים ללוה מסדרין לו ונותנין השאר למלוה. לא נמצאו לו נכסים אם
לא הוחזק כרמאי אין לב"ד לתור ולדרוש אחריו ולא ליכנס לביתו ולא להכלימו בשום דבר
ולא להזקיקו להביא ראיה שהוא עני אבל מחרימין על מי שיש לו ולא יפרע לו. אך אם
נסתפקו ב"ד בענין הלוה ועסקיו יש להם לדרוש אם רמאי הוא. ומשרבו הרמאין וננעל
דלת בפני לווין עמדו הגאונים ותקנו שיהו משביעין הלוה שבועה חמורה כעין של תורה
בנקיטת חפץ שאין לו כלום יותר על הדברים שמסדרין לו ושלא החביא בבתים אחרים
ושלא נתן על מנת להחזיר כדי להבריח מבעל חובו וכולל בשבועתו שכל מה שירויח או
יבא לרשותו מאשר תשיג ידו לא יאכיל ממנו כלום לא לאשתו ולא לבניו ולא ילבישם ולא
יטפל בהם ולא יתן מהם לאדם בעולם אלא יוציא מכל אשר תשיג ידו מזון ל' יום וכסות י"ב
חדשים מזון הראוי לו וכסות הראוי לו כדרכו וכל היותר מצרכו יתן לבעל חובו ראשון
ראשון עד שיגבנו כל חובו. ואם לא כלל בשבועתו על כל אשר תשיג ידו מכאן ולהבא יכול
להשביעו סוף כל ל' יום ומחרימין תחלה על כל מי שיודע לפלוני נכסים ולא יודיע לב"ד.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 205
205
ואם יש לו בעלי חובות הרבה אין צריך לישבע שבועה זו לכל אחד ואחד אלא שבועה
אחת לכולם. ששבועה זו תקנת הגאונים היא ואין מדקדקין להחמיר אלא להקל. ויש
אומרים שנותנים זמן לשבועה זו צ' יום ויש מדמין אותה לאומר לא אתינא דלאלתר
כתבינן אדרכתא, וכן נוהגין להשביעו לאלתר.
שאלה לאדוני אבי הרא“ש ז“ל:
ששאלת.
ראובן הביא כתוב כל מה שיש לו לישבע עליו כתקנת הגאונים בשביל חוב שיש לשמעון
עליו וטען שמעון שלא נשבע על כל מה שיש לו ושיברר דבר זה.
תשובה:
דבר פשוט הוא מאחר שנשבע להביא לב"ד כל נכסיו ולא הביא בכתב שעבר על שבועתו
ופסול לעדות ולשבועה אם לא שהשאיר דבר מועט שנוכל לדונו כשוגג. ששאלת ראובן
השביע לשמעון שבועה זו כתקנת הגאונים ולא השביעו להבא ואח"כ תבעו לוי ששטרו
מאוחר והשביעו להבא מה שירויח יותר על ההוצאה הראויה לו ואח"כ בא ראובן המוקדם
להשביעו גם להבא, ואומר שכבר נשבע לתתו ללוי, וטוען ראובן כי שטרו מוקדם והוא יקח
תחלה לא שייך דין קדימה בדבר שאינו בעולם ועתיד לבא לאחר זמן. ואם לא נשבע היו
חולקין וכיון שנשבע לתתו ללוי צריך לקיים שבועתו.
גם אחר שתקנו שבועה זו אין ב"ד יכול ליכנס לביתו של לוה לא הוא ולא שליח ב"ד שלא
תקנו לעקור דברי תורה אלא לעשות סייג. אלא הלוה עצמו יוציא כליו או יאמר כך וכך אית
לי ומניחין לו הראוי לו ויוציא השאר וישבע. ואם נשבע והשיג ידו יותר על הצריך להוצאתו
ואומר שיש עליו חובות אחרים לא יטלו ממנו האחרים שאומר שיש להם חובות עליו אלא
בעל השטר לבד שאינו נאמן בהודאתו להפסיד לבעל השטר. וכן אם נראה לו ממון אחר
שנשבע שבועה זו או קודם שנשבע ואומר של אחרים הוא אינו נאמן עד שיביא ראיה,
שכל מה שנמצא ברשות האדם בחזקת שלו הוא.
שאלה לאדוני אבי הרא“ש ז“ל:
ראובן נתן חפץ לשמעון למכור ובא לוי בעל חוב של שמעון ולקחו בחובו ובא ראובן ותבעו
מלוי ואומר ששלו הוא ואין לו עדים שנתנו ליד שמעון.
תשובה:
אם לקח לוי מיד שמעון בעל חובו חפץ הידוע שהוא של ראובן לאו כל כמיניה וצריך
להחזירו לראובן. אבל אם אין ידוע בודאי דשל ראובן הוא לאו כל כמיניה לומר שלי הוא
ואף אם שמעון מודה לו כי כל הנמצא בבית האדם אנו מחזיקין שהוא שלו עד שיתברר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 206
206
בעדים שאינו שלו והודאת שמעון אינה כלום להוציא מיד לוי ואין כאן עסק שבועה אם לא
שיטעון ראובן ללוי אתה יודע בודאי שהחפץ שלי אז ישבע שאינו יודע שהחפץ שלו.
ואם שמעון הוא סרסור יראה שהחפצים הנמצאים בביתו שהוא רגיל למוכרן אינם בחזקת
שלו למשכנם בחובו, והסרסור או בעל חפץ נאמנין בשבועתם. וכן אם מצא בבית בעל
חובו מדברים העשוים להשאיל ולהשכיר ובא אחר ואמר שהשאילם או השכירם לו ויש לו
עדים שהיו שלו נאמן, ולא יוכל בעל חוב למשכנם לו בחובו. ואם אין לו אלא עד אחד
שהוא שלו אינו מועיל לו להוציאו מחזקת בעל חוב שמשכנו.
כתב הרמב"ם מי שהוחזק עני וכשר הולך בתום והדבר גלוי וידוע לדיין ולרוב העם ובא
בעל חובו להשביעו בתקנה זו והוחזק התובע שאינו מסתפק בענין של זה אלא שהוא
מכוין לצערו ולביישו כדי להנקם ממנו או כדי שילוה מעכו"ם ברבית, או כדי שיתן לו בגדי
אשתו להנצל מהשבועה אסור לדיין להשביעו. שלא תקנו הגאונים שבועה זו אלא מפני
הרמאים ומאחר שהוחזק זה שאינו רמאי אסור להשביעו. וכן מי שהוא רמאי ומקולקלין
דרכיו ואמוד שיש לו ממון וטוען שאין לו והוא בא לישבע בתקנה זו אין ראוי להשביעו אלא
אם יש כח לדיין לעשותו עד שיפרע לבעל חובו או לנדותו עד שיתן יעשה. כללו של דבר
כל מה שיעשה מדברים אלו וכונתו לרדוף אחר הצדק ולא להעביר הדין על כל אחד
מבעלי הדינין הרי זה מורשה לעשותו ומקבל שכר והוא שיהיו מעשיו לשם שמים.
שאלה לאדוני אבי הרא"ש ז"ל
ששאלת.
ראובן שהיה חייב לשמעון מלוה ע"פ ונתן כל אשר לו ללוי להפקיע חוב שמעון.
תשובה:
נראה לי בזה דאזלינן בתר אומדנא דמוכח וצלול במים אדירים והעלה בידו חרס, ואין לך
אומדנא גדולה מזו שיתן כל אשר לו לאחרים ויחזור על הפתחים, אלא נתכוון להערים
להפקיע מלוה שמעון ולא תפק זממו ולא תועיל ערמתו ויגבה בעל חוב מלוי שמקבל
המתנה.
שאלה לאדוני אבי הרא“ש ז“ל:
ראובן לוה משמעון מלוה בשטר ושיעבד לו כל נכסיו שקנה ושיקנה מטלטלים אגב
מקרקעי ואח"כ נתן לו כל נכסיו לאחד מקרוביו ולא שייר כלום לעצמו ואוכל עם קרובו הוא
ואשתו ולובשים בגדים נאים ונותנין מתנות לאחרים ואומרים שהכול נותן להם קרובם
ויושב בטל ואינו רוצה להתעסק בשום דבר ועוד שאשתו מתעסקת בפרקמטיא בבית
קרובו ואומר שהכל של קרובו וכשבא בעל חובו לגבות ממנו נשבע קרובו שהכל שלו ובא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 207
207
בעל חוב להשביעו כתקנת הגאונים ושיגלגלו לו בשבועתו אם המתנה שנתן אם יש בה
קנוניא ורמאות או לא ועוד שאם יש בידו כח ליטול מנכסים אלו שהבריח להגבות חובו
שיטול מרשות מקבל המתנה בין מן המעות והמטלטלין עצמם שנתן לו בין מה שקנה
והרויח בדמיהם מקבל מתנה זו או שלוחו. ובקש עוד שישביעוהו שיגבהו מכל מה שימצא
בידו מכאן ולהבא ומה שירויח מאיזה צד שיהיה ואומר שישביעוהו שישתדל במלאכה
שרגיל בה בפרקמטיא או ברבית ויגבה חובו ממה שירויח אחר שיוציא ממנו צורך מזונו,
ואם אומר איני מוצא מעות ברבית להתעסק או במלאכתי שהייתי רגיל בה אני אמציא לו
מעות או יבא ויעשה עמי מלאכה בחובי במלאכה זו בעצמה ואתן לו שכר הראוי לו כי יש
לכופו ולהכריחו להתעסק כדי לפרוע חובו שפריעת בעל חוב מצוה ומכין אותו עד שתצא
נפשו, ועוד שחייב עצמו בשטר שנתן לו רשות לגבות חובו כפי דיני אומות העולם ודיני
אומות העולם להשתעבד בו כפי תנאו.
עוד כתוב בשטר שנתן לו רשות לגבות ממנו כפי יכלתו בין מן הדין בין שלא מן הדין
לפיכך אני יכול לומר לו בא ועשה עמי בחובי אפילו שאינו מן הדין לפיכך אני יכול לומר לו
בא ועשה עמי בחובי אפילו שאינו מן הדין כשאר בעלי חובין בשביל תנאו שהתנה.
ועוד יש תשובה לגאון שחייב אדם להשכיר עצמו לזון אשתו משום תנאי כתובה גם לוה
זה שהתנה מה שכתוב בשטר חייב כפי תנאו.
תשובה:
כיון ששעבד ראובן לשמעון כל נכסיו מטלטלי אגב מקרקעי דין הוא שיגבה חובו מן
המטלטלין שמכר ראובן או נתן כמו שהיה גובה ממקרקעי אם מכרם או נתנן. אלא שנהגו
בארץ הזאת ובשאר המקומות משום תקנת השוק שאין בעל חוב גובה ממטלטלי שמכר
לוה או שנתן אע"פ ששיעבד לו מטלטלים אגב מקרקעי ובנדון זה שכתבתי לא שייך ביה
תקנת השוק דאומדנא דמוכח הוא שלהבריח מבעל חוב עשה דחזקה אין אדם נותן נכסיו
וימות ברעב הלכך גובה שמעון מהמתנה שנתן ראובן לקרובו בין מטלטלין בין מקרקעי.
וישבע מקבל המתנה על דעת ב"ד בלא ערמה ומרמה כמה קבל מתנה מראובן ויגבו ב"ד
לשמעון את חובו מכל מה שקבל מראובן אבל אם הרויח כלום בסחורה או ברבית באותה
מתנה אין ב"ד מגבין לו מן הריוח שעדיין לא זכה בריוח כל זמן שלא הגבו לו ב"ד. דאפילו
מקרקעי המשעובדים למלוה אם אכל לוקח או מקבל מתנה את הפירות כמה שנים בא
בעל חוב וגובה את הקרקע כמו שהוא ואינו מוציא מידם הפירות שאכל וראובן ישבע שאין
לו כסף ולא שוה כסף יותר על הסידור שמסדרין לבעל חוב ויכלול באותה שבועה שאם
יזדמן לידו שום ממון במציאה או במתנה או באיזה ריוח שיהיה שיפרע לשמעון ואם ירצה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 208
208
שמעון יזהירוהו באותה שבועה באיזה זמן שירצה וגם יכול לכלול באותה שבועה אם נתן
מתנה וכמה נתן ויגבה ב"ד לשמעון מאותה מתנה.
ומה שטוען שמעון שיעשה עמו מלאכה כדי לפרוע חובו אין ב"ד כופין אותו לכך שלא
אמרה תורה אלא והאיש אשר אתה נושה בו יוציא אליך העבוט החוצה ואפילו שליח בית
דין קאמר שמואל נתוחי אין משכוני לא כל שכן שלא ישלחו יד בגופו לכופו להשתעבד
לפרוע חובו. וכן כתב רבינו תם בתשובה שאינו חייב להשכיר עצמו לפרוע חובו וחולק עם
רבי אליהו שכתב שחייב אדם להשכיר עצמו לפרנס אשתו ואפשר שגם רבי אליהו מודה
בשאר חוב שאין מחייבים אותו להשתעבד לפרוע רק במזונות אשתו דמספר כתובה
ילפינן דכתיב ביה ואנא אפלח ואוזין ואפרנס.
תשובה לאדוני אבי הרא"ש ז"ל.
תורת אמת וחוקים טובים ומשפטים ישרים נתן הקב"ה לישראל ע"י משה רע"ה דרכיה
דרכי נועם וכל נתיבותיה שלום צדיקים ילכו בם ופושעים יכשלו בם והפושעים המתנכלים
לעקש הישרה ולהגדיל שקל במאזני מרמה חייבין חכמי ישראל לסכל עצתם ולבטל
מחשבותם, וע"ז נאמר צדק צדק תרדוף, ואמרו חז"ל דין אמת לאמתו לאפוקי דין מרומה.
ויען אשר ראיתי מקצת אנשים שכותבין נכסיהם לאחרים יהודים או עכו"ם ואח"כ לווים
וכשבא המלוה לגבות חובו מצוה להוציא השטר ותולה נכסיו באחרים והכל רואין שאע"פ
שכתב כל נכסיו לאחרים הוא מחזיק בהן ונושא ונותן בהן ומעולם לא יצאו מרשותו כמו דין
שבא לפני בראובן שנתחייב לשמעון בשטר ותבעו לדין וכשרצה הדיין להורידו לנכסי
ראובן ובא לוי והוציא שטר שנכתב לפני זה כמה שנים שראובן זה נתן לאחד מבניו כל
נכסיו ושייר לעצמו זהוב שירשו מי שראוי ליורשו, והאמין בנו על עצמו שאם יאמר בשעת
מיתתו של אביו או בחייו על איזה ממון שימצא ברשות אביו שזהו הממון שנתן לו במתנה
ועוד עשה לו שטר על עצמו באלף כפולות והתנה שלא יתחייב בזאת המתנה אלא כל זמן
שהשטר קיים ולא יועיל העתקה ממנו וגם לא יועיל אם יעידו עדים על הקנין אלא כל זמן
שהשטר יוצא קיים מתחת יד בנו. ובאתי לשבר מתלעות עול ולהפיר מחשבות ערומים
ולהודיע ולבאר שאין במתנה זו ממש לפי שידוע וניכר לכל דאומדנא דמוכח שלא גמר
להקנות אלא להבריח נכסיו מבעלי חוביו ויאכל ממון אחרים ולא ימצאו ממה לגבות חובם
דאנן סהדי שאין אדם נותן שלו לאחרים ויחזור על הפתחים ואף אם הבן עכשיו קטן
לכשיגדיל יתבע נכסיו ויוציאם מתחת ידו של אביו ויצטרך האב לחזור על הפתחים ועוד
רגלים לדבר שהקנה לו אלף כפולות יותר על נכסיו וכי לא די לו לבנו האחד שנתן לו כל
ממונו אלא ששעיבד עצמו לו באלף כפולות אלא כיון להבריחם שיקדים הבן לכל בעלי
חוביו ולא ימצאו ממה לגבות ולא כיון להקנות לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 209
209
ועוד כי השטר שעשה לבן מוכח דהמתנה לא היתה מתנה אלא למראית העין להבריח
נכסיו ורצה שישאר השטר בידו וכשיצטרך להראותו ימסרנו לאחר להראות ויחזרנו לידו
והיה ירא שיעתיקו ממנו נוסחא מקויימת או יעידו העדים על הקנין ולכך הותנה תנאי זה.
ובכל דוכתא אזלינן בתר אומדנא. והאריך הרבה להביא כל אומדנות שבתלמוד. וזה סוף
דבריו. מצינו בדברי חכמים בטלו עצת המערימים כדאיתא (ב"מ קח) גבי דינא דבר מצרא
זבין גריוא דארעא במציעא דנכסי חזינן אי עדית אי זיבורית משום עדית או משום זיבורית
זבן ואי לא מפקינן מיניה והדברים ק"ו ומה התם דתקנת חכמים בעלמא היא משום דינא
דבר מצרא משום ועשית הישר והטוב נתחכמו חכמי התלמוד לבטל עצתו ולא תעשנה
ידיו תושיה על אחת כמה וכמה הבא לגזול חברו ולבטל דברי תורה שנבטל את ערמתו.
וביבמות (קי*) הוא עשה שלא כהוגן לפיכך נעשה לו שלא כהוגן וכהנה רבות בתלמוד
שכל מי שמכוין להערים ולהפקיע תקנת חכמים ולעשות עול לחברו לכדום חכמים בערמם
ועמדו נגדו להפר עצתו ומחשבתו הרעה ונדון אנו ונלמד דבר מדבר כי חכמי התלמוד לא
הספיקו לכתוב כל הנולדות דעתידות לבא המתחדשים בכל יום אלא שהבאים אחריהם
יוצאים בעקביהן ומדמין מלתא למלתא. כיוצא בזה ראיתי מרנא ורבנא ה"ר מאיר שדן
באחד שקנה קרקע והתנה בשעת הקנין שלא תהיה לאשתו שעבוד כתובתה עליו וגם על
אחד שקנה קרקע וצוה לכתוב השטר בשם אחיו כדי להפקיע ממנה שיעבוד אשתו ופסק
שתגבה כתובתה ממנו אחר שכיון להערים להפקיע תקנת חכמים לא תועיל לו ערמתו כל
שכן בנדון זה שצורך שעה הוא ומגדר מלתא ומלתא דשכיחא הוא.
ועוד שדין גמור הוא כמה שכתוב שראוי שיבטלו כל שטרי הברחות ותחבולות שנעשו עד
היום הזה וכשיבאו לפני ב"ד שיקרעום ותנתן דת בטילטולא על הסופרים ועל העדים שלא
יכתבו ולא יחתמו שטר על מתנת נכסים שיראו שיש בו תחבולה ומרמה אם לא שיציעו
הדבר לפני גדולי העיר ועל פיהם יעשו ואם יעברו ע"ז יעבירום מאומנותם.
סימן ק
לוה שאמר הריני משלם קבעו לי זמן שאלוה או אמשכן או אמכור ואביא המעות -
כתב הרמב"ם נותנין לו זמן ל' יום ואין מחייבין אותו ליתן משכון שאילו היו לו מטלטלין
בית דין גובין אותן מיד ואם ירצה המלוה יחרים סתם על כל מי שיש בידו מעות או
מטלטלין ומפליג אותו בדברים. ואין מחייבין את הלוה להביא ערב עד שיתן ע"כ. ונראה
שאם יראה לדיין שיש לחוש לו שמא יברח או ישמט שצריך ליתן ערב.
רב אלפס כתב בתשובה הזמן לפי ראות הדיין אם יראה לו שלא יספיק לו ל' יום יוסיף או
אם יראה לו שאין צריך כל כך יפחות. ואם יאמר התובע אני צריך לילך לדרכי ואיני יכול
http://www.daat.ac.il/he-il/toshba * דעת אתר * מעוצבת מהדורה * משפט חושן טור 210
210
לישב ולהתעכב לזמן אומרים לו עשה שליח שישב כאן וימתין עד שיגיע הזמן. וכתב ר"ח
שאין נותנין זמן אלא למלוה סתם או שהתנה עמו שיפרענו כל עת שיתבענו כיון שאין לו
זמן קבוע לפרעון. אבל הקובע זמן לחברו והגיע הזמן אין נותנין לו זמן אחר שכבר ידע
הזמן והיה לו לטרוח ולחזר אחר המעות לפיכך מורידין המלוה מיד לנכסיו. אבל הגאונים
כתבו שעל כל מלוה נותנין זמן.
וכן כתב רב אלפס בתשובה: נשלם הזמן שנותנין לו ולא בא כותבים מיד אדרכתא על
נכסיו. ואם לא ימצאו לו נכסים אין מנדין אותו שאין זה אפקירותא אלא שהוא נשמט
מלפרוע חובו. אבל אם יאמר איני רוצה לשלם שהוא מסרב לעשות ציווי ב"ד כותבין
אדרכתא על נכסיו ואם אין מוצאין לו נכסים מתרים בו שני וחמישי ושני ואח"כ מנדין אותו
ועומד בנידויו עד שישלם לו חובו או שעד שיטעון שאין לו כלום וישבע על זה.
ואם עמד בנידויו ל' יום ולא תבע להתיר נידויו מנדין אותו עוד שלשים יום ואם עמד בהם
מחרימין אותו. כל זמן שהוא בנידויו אסור לישב בתוך ארבע אמותיו חוץ מאשתו ובניו
הסמוכין על שלחנו ומותר לכל אדם לדבר עמו אלא א"כ הוסיפו עליו להחמיר שלא לדבר
עמו. וכאשר יבא המנודה לפייס לב"ד שזלזל בנידויו שיתירו לו הנידוי לפי שרוצה לקבל
הדין מתירין לו לאלתר. וכיצד אם נדוהו בפניו אין מתירין אלא בפניו ואומרים לו שרוי לך
מחול לך מותר לך. ואם נדוהו שלא בפניו מתירים לו שלא בפניו.
סימן קא
בא לפרוע אם יש לו מעות צריך ליתנם לו ואינו יכול לדחותו אצל מקרקעי או מטלטלי
ומיהא היכא דאיכא פסידא ללוה אם יפרע לו מעות יכול לדחותו ליתן לו קרקע כיצד ראובן
שמכר לשמעון שדה באחריות ולא נתן לו המעות אלא זקפו עליו במלוה ומת ראובן ובא
בעל חוב של ראובן לטורפה מיד שמעון ופייסו מדמי קרקע שנשאר עדיין בידו, בזה לא
נפטרו בני ראובן וצריך ליתן להם מעותיהם שנתחייב לאביהן בשביל קרקע בני ראובן
וצריך ליתן להם מעותיהם שנתחייב לאביהן בשביל קרקע ואם יתן להם מעות לא יהיה לו
במה לגבות דמי הקרקע שעליהם ליתן בשביל האחריות ואם יתן להם קרקע בחובם יכול
לחזור ולגבות מהם, לפיכך אם פקח הוא יתן להם הקרקע ויחזור ויטרפנו מהם. אבל אם
אין ללוה מעות אין צריך למכור כדי ליתן לו מעות אלא נותן לו ממה שיש לו.
וכתב אדוני אבי הרא"ש ז"ל יש לו מטלטלי וחפץ המלוה יותר במטלטלי מבקרקעי צריך
ליתנם לו אלא שנותן לו מאיזה מטלטלין שירצה הוא ואין המלוה יכול לומר מחפץ פלוני
אני חפץ שהוא חביב עלי.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 211
211
יש אומרים שאם יש לו מעות וקרקע או מעות ומטלטלין שיכול המלוה לומר במטלטלי או
במקרקעי אני רוצה. ולא נהירא שאין דינו אלא על המעות כיון שיש שם מעות. וכן אם אין
שם מעות אלא קרקע ומטלטלי אינו יכול לומר תן לי מקרקעי אלא יתן לו מטלטלין אם
ירצה. ואם אין לו אלא קרקע ובא ליתנו לו ואמר המלוה איני רוצה אותם ואיני מבקש עתה
ממך כלום אלא אמתין עד שיהיו לך מעות כתבתי למעלה בסי' ע"ד. יש אומרים שאם יש
ללוה שטרי חובות על אחרים שאין יכול להגבותם למלוה בחובו שאין גופם ממון ועוד
שהקלקול מצוי בהם.
ואדוני אבי הרא"ש ז"ל כתב שיכול להגבותם לו וישומו אותם כפי מה שהוא הלוה אם
הוא אלם וכפי מה שהם נכסיו עדית או זיבורית. ואם יש לו מעות ללוה ותולה אותם
בעכו"ם והמלוה חושש שהם שלו ואומר כן כדי לדחותו מהם מחרימין על כל מי שיודע
שיש לו מעות. ויש אומרים שאם הלוה אמוד אין שומעין לו וכופין אותו ליתן מעות. ואם
נודע שהממון שלו אלא שתלה אותם בעכו"ם ואינו יכול ליתן לו כי העכו"ם מעכב כופין
אותו למכור קרקע וליתן לבעל חובו מעות. וכן אם הדבר ידוע שיש לעכו"ם ערעור על נכסי
הלוה וירא המלוה ליטול קרקע מיראת ערעורו של העכו"ם צריך הלוה לטרוח ולמכור כדי
ליתן מעות. וכל מה שיתן לו מקרקעי או מטלטלי ישומו לו כפי מה שיוכל למוכרן מיד
ואפילו בביתו לפי השער ולפי הזמן ולא שיצטרך לחזר ולמוכרו בעיירות ובשווקים או
לעכבו עד שימצאו לו קונים או שיתייקר שאם לא כן נעלת דלת לפני לווין שיתן לו הפחות
שבביתו אם אין לו מעות והמלוה לא יוכל למוכרו לאלתר.
לשון הרמב"ם מגבין למלוה כל המטלטלין שימצאו ללוה לא יספיקו לו המטלטלין מגבין לו
קרקע אחר שיחרימו על כל מי שיש לו מטלטלין או על כל מי שיודע לו מטלטלין ואינו
מביאם לב"ד. וגובין כל קרקע שיש לו ואפילו אם הוא משועבד לכתובת אשה או לבעל
חוב שקדם גובין מיד לוה ואם יבא ראשון ויטרוף טורף ממנו. היו לו מטלטלין או קרקע ויש
עליו חובות לעכו"ם ואומר כל נכסיו משועבדים לעכו"ם ואם יטלו אותם ישראל יבאו
העכו"ם ויאסרו אותו ויהיה בשביה הורו רבותינו שאין שומעין לו ואין משגיחין בו ויגבה
הישראל ואם יאסרוהו עכו"ם הרי כל ישראל מצווין לפדותו.
סימן קב
לוה שיש לו מקרקעי ובא בעל חוב ליפרע ממנו מגבין לו את חובו מן הבינונית. ובשלו הן
שמין כגון שאם היה לו עידית ובינונית וזבורית אפילו אם הבינונית שלו טובה כעידית של
שאר העולם מגבין לו ממנו. היה לו ג' או ד' שדות בינונית לא יוכל המלוה לומר תן לי
משדה פלוני בינונית שהיא חביבה לי אלא ברשות הלוה הוא ליתן לו מאיזה שירצה. ואם
חפץ המלוה בזיבורית ואומר לו תן לי זיבורית טפי פורתא כתב הרמ"ה ששומעין לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 212
212
ואדוני אבי הרא"ש ז"ל כתב שיכול הלוה לומר לא נתן לך אלא כדינך אבל אם גם הלוה
רוצה ליתן לו זיבורית טפי פורתא אלא שהיא עתה בזול ועתידה להתייקר ואומר לו אם
חביבה היא עליך קח אותה כיוקרא דלקמיה בהא ודאי אין שומעין לו וצריך ליתנו לו כזולא
דהשתא שלא תנעול דלת בפני לווין, דא"ל אילו הוו לי זוזי גבאי הוינא שקילנא כזולא
דהשתא, וגם אתה חפץ למוכרה לי אלא שאתה רוצה לדחוק אותי שאקחנה כיוקרא
דלקמיה בשביל שמעותי בידך ולכך אין שומעין לו. אבל אם לא גילה בדעתו שרצונו
למוכרה אין כופין אותו ליתנו לו.
וכתב הראב"ד אם שואל עידית בציר פורתא אין כופין אותו ליתנה לו אפילו כיוקרא
דלקמיה ויש אומרים שגם בעידית כופין אותו ליתנה לו אפילו כזולא דהשתא אם גילה
דעתו שרצונו למוכרה, אלא שרוצה לדוחקו שיקחנה כיוקרא דלקמיה. ויש אומרים שאין
צריך ליתנה לו כזולא דהשתא, אבל אם ירצה ליקחנה כיוקרא דלקמיה צריך ליתנה לו
והכי מסתברא.
תשובה לגאון.
מי שאין לו אלא עדית ויש עליו בעל חוב אינו יכול למוכרה ולקנות בינונית שכך שנינו אין
לו אלא עידית כולן גובין מהעידית. ואפילו אם יש לו עידית במקומו ובינונית במקום אחר
אינו יכול לומר לו שיטול מן הבינונית שיש לו במקום אחר אלא צריך ליתן לו מעידית
שבמקומו ע"כ. אין לו אלא עידית או בינונית או זיבורית יקחנה כמה שהוא. יש לו עידית
ובינונית יתן לו בינונית. יש לו עידית וזיבורית לא יתן לו אלא זיבורית. יש לו זיבורית
ובינונית אם היה לו עידית בשעה שלוה ומכרה צריך ליתן לו בינונית, לא היה לו עידית יתן
לו מן הזיבורית. היה לו עידית בינונית וזיבורית והתנה עמו לפרעו מהעידית הכל לפי
תנאו. ואם התנה עמו לפורעו מעידית ויש לו עידי עידית ונפסדה קיימה עידית במקום עידי
עידית ואינו פורעו אלא מהבינונית. נוסח האדרכתא על נכסי בן חורין אתא פלוני ואפיק
שטר חוב על פלוני שסכומו כך וכך וזמנו ביום פלוני וקבענו לו זמן ב"ד ולא פרעו וכתבנו לו
אדרכתא על שדה פלוני וקרענו שטר חובו.
סימן קג
כאשר יורידו המלוה לנכסי הלוה יכנסו ג' שמאין לשום לו בהם כשיעור חובו. ואין להם
בשומא זו אלא כפי הזמן וכפי השער שנמכרין הקרקעות עתה באותו מקום. נחלקו
השלשה בשומא ואמר אחד במאה ושנים בר' או איפכא בטל היחיד במיעוטו אמר אחד
במאה ואחד בפ' ואחד בק"כ הולכין אחר אותו שאומר במאה וכן על דרך זה עושים
לעולם. שמוה ג' ואומר הלוה ישומו אותו ג' אחרים הבקיאין יותר בשומא אין שומעין לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 213
213
ואחר השומא יכריזו עליה ל' יום פעמים בכל יום בוקר וערב שדה פלוני כך היא יפה ובכך
נישומת כל הרוצה ליקח יבא ויקח על מנת לפרוע לבעל חוב בחובו. לא הכריזו רצופין אלא
רק ב' וה' צריכין להכריז ששים יום בכל יום שני וחמישי שבהן. וכל מי שיבא ויעלה בה על
השומא יקחנה. לא מצאו מי שעלה שומתה מוכרין אותה בכדי שומתן. לא מצאו בכדי
שומתן מחליטין אותה למלוה בכדי שומתן. וכן אם מוצאין קונה והמלוה רוצה ליקח אותה
בשומא או שמוסיף על שומא הוא קודם לכל אדם ומכל מקום משלימין כל ימי ההכרזה
אולי יבא מי שיתן יותר ממנו. ואין מחזיקים אותו בה לאכול פירותיה עד שישלימו כל ימי
ההכרזה.
לשון הרמב"ם ואח"כ שמין לו ג' מאותו שדה כדי חובו ומכריזין עליה כפי מה שיראו עד
אשר יפסקו המוסיפין ומורידם אותו בחובו לחלק ששמוה ע"כ. יראה מדבריו שאין צריך
להכריז ל' יום אלא בשל יתומים. ונראה שאין לחלק כיון שנמכר שלא מדעתו ע"פ ב"ד
צריך שומא והכרזה כמו בשל יתומים. וכיון שצריכין לעשות הכרזה אי טעו ומכרו בלא
הכרזה מכרן בטל. וכן לענין אם טעו ופחתו או הותירו על שתות בדבר שאין צריך הכרזה
מכרן בטל כמו בשל יתומים. אבל הרמב"ם כתב אם פחתו או הותירו אפילו כל שהוא
מכרן בטל וכן כתב רב אלפס. ואם אין שיעור שדה באותו חלק ששמו ב"ד למלוה בשביל
חובו יכול לומר ללוה או מכור לי מהנשאר לך כדי שיגיע לי שיעור הראוי לי או פרע לי
מעותי. וכן אם היה הדבר בהפך שלא נשאר ללוה כשיעור יכול לכוף למלוה שיקננו ממנו
במעות.
שאלה לאדוני אבי הרא“ש ז“ל:
ששאלת.
קרקע שעשו בית דין שומא והכרזה להוריד בו המלוה ואירע שנשתהא כמו ו' חדשים שלא
הורידוהו בו אם יש להורידו ע"פ אותה שומא והכרזה או לא.
תשובה:
כל זמן שלא החליטו ב"ד הקרקע למלוה אי אייקור או זול ברשותא דלוה קאי וצריך
לעשות שומא אחרת. ואם ירד המלוה לנכסי לוה והחזיק בהם או מכרו בלא ב"ד אינה
כלום. אפילו היתה משכונו בידו או אפותיקי מפורש כיון שיכול לשלמו ולסלקו במעות אין
לו בה כלום למוכרה או לירד בה בלא ציווי ב"ד ויש אומרים שאם עבר הזמן שקבעו לו
לפרוע או שהיא משכונא מוחזקת בידי המלוה שיכול למוכרה. והרמב"ן כתב שבכל ענין
אינו יכול למוכרה בלא ב"ד.
שאלה לאדוני אבי הרא“ש ז“ל:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 214
214
ששאלת.
מלוה שרוצה לירד לנכסי לוה בלא שומא והכרזה בשביל שכתוב בשטר שיהיה לו רשות
לגבות חובו מכל מה שימצא ללוה בלא רשות ב"ד בלא שומא והכרזה בין בשוין בין
בפחות ואומר כל תנאי שבממון קיים.
תשובה:
ודאי כל תנאי שבממון צריך לקיימו אם לא שיהיה מנהג לבטל כי בכאן אני רואה שכותבין
בהם שיהיה לו כח לירד ולמכור נכסיו בלא שומא והכרזה אעפ"כ נוהגין שב"ד מורידין
אותו בשומא והכרזה. אע"פ שיש לדון ע"פ הלשון שנהגו הסופרים לכתוב בשטרות
כדאמרינן רבי מאיר היה דורש לשון הדיוט, מיהו בנדון זה נראה לי דלאו כל כמיניה לירד
לנכסי לוה אלא בכח ב"ד. מלוה שירד לנכסי יתומים קודם שתבעו לדין גזלן הוי, שאין
נפרעין מנכסי יתומים אלא בשבועה וקודם שישבע אין לו שום זכות בנכסים דמי יימר
דמישתבע וכל זמן דלא מישתבע קיימי נכסי בחזקת יתומים הלכך כל הפירות שאכל מנכין
לו מחובו והשאר יגבו לו ב"ד מנכסי היתומים. וכאשר יורידו ב"ד המלוה לנכסי הלוה
קורעין לו האדרכתא. וכותבין לו שומא. וזו נוסחה: במותב תלתא הוינא ואסיק פלוני
אדרכתא דאיתעביד ליה על שדה פ' מחוב פלוני שהיה כך וכך ומזמן כך וכך כדכתוב
באדרכתא דיליה וקרענא ליה ואנחנא בתר הכי שמנא ליה ואכרזנא ליה להאי ארעא ל' יום
כתקון חכמים ולא אסיקו דמי דההיא ארעא אלא כך וכך זוזי ולא אשכחן מאן דבעי לזבנא
ושדרנא מבי דינא תלתא אינשי מהימני ובקיאין בשומא, ושמו ליה ההיא ארעא בכך וכך
זוזי דלהוי דיליה למיכל פירא דארעא בלא נכייתא וליהוי ליה רשותא למיבנה ולמיסתר
ולמיעבד מינה כל רעות נפשיה ולא ימחה ביה איניש כלום דהכי איפסיק דינא קדמנא
דיינים דחתימו מתתאי. ואי אתי איניש מעלמא וטריף ליה מהדין פלוני דשמינן ליה בדינא
אחריותיה על הדין פלוני דהות חיליה מן קדמת דנא. ובתר דשמינן ליה ארעא קרענא
לשטרא דאדרכתא וכתבנא ליה הדין שטרא ומה דהות קדמנא אנחנא בי דינא כתבנו
וחתמנו להיות בידו לזכות ולראיה.
בית דין ששמו קרקע של לוה למלוה בחובו ואחר זמן רצה הוא או יורשו לפדותה וליתן לו
מעותיו הדין עמו אפילו שהתה בידו כמה שנים. ודוקא במקרקעי אבל שמו לו מטלטלי
בפרעון חובו אין צריך להחזירם. כתב בעל התרומות מלוה שסתר ובנה כרצונו בקרקע
ולפי מראית העין לא השביח הקרקע באותו הבנין אלא שהוא היה חפץ לבנותו כך אף על
פי שהוא כמקולקל בעיני הלוה כשבא לסלקו צריך לתת לו דמי הבנין. ויש חולקים בדבר
ואומרים כיון שלא השביחו מחזיר לו דמי חובו ונוטל הקרקע. ואם השביח הקרקע מאיליו
כגון דאייקור ושוה כפלים. כיון דשומא חוזרת לעולם הרי המעות אצל הלוה עדיין כמלוה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 215
215
ואם יטול המלוה אותו שבח דממילא הוה ליה כנוטל שכר המתנת מעותיו והוה ליה
כריבית. אבל שבח הבא מחמת הוצאה נוטל ונשבע כדין כל יורד ברשות.
ואדוני אבי הרא"ש ז"ל כתב שאם השביחה המלוה אינה חוזרת כלל אפילו אם ירצה
הלוה ליתן לו הוצאה שהוציא עליה. ואם נתייקרה חוזרת לו אם ירצה ליקחנה כפי היוקר
ששוה עכשיו.
כתב הרמב"ם והוא הדין נמי אם שמו נכסי לוקח למלוה דהדרא ליה או ליורשיו. אימתי
שירצה לוקח ליתן למלוה המעות ויקחנה.
ואדוני אבי הרא"ש ז"ל כתב דלא הדרא ליה. ומה דשומא הדרא היינו משום ועשית הטוב
והישר שישאר הקרקע ביד בעליו. אבל לוקח שלקח שיעבוד המלוה לא שייך ביה הטוב
והישר כי נכנס בשעבודו של מלוה ולקחו במעותיו. יחזור ויקבל מעותיו מן המוכר וישאר
למלוה שיעבודו. שמו אותו לבעל חוב בחובו וחזר גם הוא ונתנו לבעל חוב שלו בחובו גם
השני צריך להחזירו לבעליו. ויפה כח השני דבין אם שמוה לבעליו הראשון במאה והוא
נתנו לשני בר'. או אם שמוה לבעליו הראשון במאה והוא נתנו לשני בר'. או אם שמוה
לראשון בר' והוא נתנה לשני במאה לעולם לא יחזירנה אלא בר'. ואם לאחר ששמוה
לבעל חוב מכרה לאחר או נתנה או הורישה שוב אינה חוזרת לבעלים. ודוקא שהורישה
בחייו לאחד מיורשיו, אבל ירושה דממילא יורש במקום מוריש הוא וצריך להחזירו.
וביאר אדוני אבי הרא"ש ז"ל בתשובה:
דוקא שלא היה לו אלא יורש אחד בהא אמרינן דהדרא. אבל היו לו יורשים הרבה וחלקו
ונפל הקרקע לחלקו של אחד מהם אפילו לא שמאוה לאביהם בחייו אלא לאחר מיתתו
שמוה ליורשין קודם שחלקו ירושת אביהן וחלקו ונפל זה הקרקע לחלק אחד מהם לא
הדרא דקיימא לן אחין שחלקו לקוחות הם ונמצא אותו שירש שדה אביו מכר חלק שהיה
לו בקרקע שגבה אביו בחובו לאחיו. ואחיו מכר החלק שהיה לו בקרקע של אביו. והוה ליה
כמו זבינא דלא הדרא ליה כי אדעתא דארעא נחית מי שנפל לחלקו השומא שיהיה
בקרקע כמו לאחיו ולא שירש אחיו קרקע והוא מעות.
שמוה לאשה בחובה ונשאת ומתה וירש הבעל זכותה או שמוה ממנה ונשאת ומתה וירש
הבעל זכותה לא מיהדר ולא מהדרינן ליה שאין לו דין יורש שהוא חשוב כלוקח. הגבה
אותו לוה למלוה מרצונו בלא ב"ד לא מהדרינן ליה.
כתב הרמב"ם קנו מידו שלא לסלקו לא הדרא כיון שמחל כמו דינא דבר מיצרא דמהניא
ביה קנין. היתה השומא בטעות כגון שומר חנם שפשע וחייבוהו לשלם ושמו קרקע שלו
ואח"כ נמצא שהפקדון היה ברשותו לא הויא שומא והדרא אפילו מכרו הראשון או הורישו.
והוא הדין נמי אם שמוה לבעל חוב בחובו ואח"כ נתברר שהיו ללוה מעות מצויין דהוי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 216
216
שומא בטעות ואם ירצה המלוה יכוף הלוה שיקחנה ויתן לו מעותיו אבל אם העשיר אח"כ
אינו יכול לכופו שיחזור ויקחנה דהוה ליה כמו קנאה ממנו על תנאי שאם ירצה הלוה
שיחזור ויקחנה ואם לא ירצה לא יקחנה.
סימן קד
מי שיש עליו בעל חוב הרבה כל מי שקדם זמן קנין של שטרות קודם הוא לגבות אפילו
אם הגיע זמן הפרעון של המאוחר קודם כגון שלוה מראובן בשטר בניסן וקבע זמן הפרעון
לשנה ולוה משמעון באייר וקבע לו זמן בחצי שנה אע"פ שזמן פרעון של אחרון קודם לזמן
פרעון הראשון ראשון שקדם זמן קנייתו קודם לגבות בין מלוה בעצמו בין מלקוחות. ואם
קדם המאוחר וגבה קרקע מוציאין מידו ואם מכרה קודם שהספיק הראשון להוציאם מידו
אין המוקדם חוזר עליו אפילו אם המעות בידו עדיין אלא חוזר על הלקוחות ששיעבודם
בידו. ואם מכרם לעכו"ם שאינו יכול להוציאו מידו אז חייב לשלם לו אפילו אין המעות בעין
מדינא דגרמי.
שאלה לאדוני אבי הרא“ש ז“ל:
ששאלת בעל חוב שגבה חובו מבתי שמעון בכתב שלטון העיר אחר שעשו הכרזה שלשים
יום אח"כ בא בעל חוב המוקדם להוציא ממנו וטען המאוחר כיון שלא ערערת בשעת
הכרזה הפסדת כחך.
תשובה:
אם היה הכרוז יוצא כל מי שיש לו זכות ושיעבוד על קרקע זה יבא ויערער וכל מי שלא
יערער עתה יבטלו זכיותיו כיון שנהגו כן דינא דמלכותא הוא ובטלו זכיותיו. אבל אם
בסתם הכריזו כל מי שיש לו זכות יבא ויערער לא בטלו זכיותיו למי שלא בא בשביל
השתיקה שאין כאן מחילה ושמא לא היה נראה לו שיש מקום וזמן באותה שעה.
במטלטלין אין בהם דין קדימה לפיכך אם קדם המאוחר וגבה אין מוציאין מידו.
שאלה לאדוני אבי הרא“ש ז“ל:
לוי הוציא שטר על ראובן וקודם שהזמינו לדין שלח הדיין וסגר חנותו ואח"כ הוציא שמעון
שטר מוקדם לשל לוי וטוען שאין זה בעל חוב מאוחר שקדם וגבה מה שסגר הדיין חנותו
של ראובן, הדין עם שמעון מה שסוגר החנות אין זו גבייה כל זמן שלא שמו הסחורה
ונתנוה ללוי. שיעבד לו מטלטלי אגב מקרקעי אז דינו כמקרקעי ואם קדם המאוחר וגבה
מוציאין מידו. ואם קדם המאוחר וגבה מעות אין מוציאין מידו שהרי מטבע אין בו סימן
שיוכלו עדים להעיד על אלו המעות שראו אותן עצמן ביד הלוה והוה ליה כמו לוה ולוה
באגב, וקנה וחזר וקנה שזכה התופס בין אם הוא ראשון או אחרון. ואם אפשר הדבר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 217
217
להתברר בעדים זכה הראשון. והכל לפי ראות עיני הדיין. והא דבמקרקעי שייך קדימה
דוקא שהיו בידו קודם שלוה אבל אם קנאם אחר שלוה מבעלי חובים הרבה אף על פי
ששיעבד לכל אחד מהם מה שעתיד לקנות אין בהם קדימה וכל הקודם בהן זכה ואפילו
הוא אחרון.
לוה וכתב לו מה שאני עתיד לקנות משועבד לך ואחר כך קנה שדה וחזר ולוה מאחר
השדה משועבד לראשון. היו עליו בעלי חובים הרבה כולם ביום א' או בשעה אחת במקום
שכותבין שעות אין בהם דין קדימה וכל הקודם בהם זכה בין במקרקעי בין במטלטלי.
כתב הרמב"ם וכן הדין בלוה ולוה ואח"כ קנה שאין בהן דין קדימה ומי שקדם וגבה מהם
אפילו קרקע אין מוציאין מידו וכן כתב ה"ר יונה. וכתב ומיהו דוקא שגבה בב"ד כגון
שהגבוהו ב"ד קודם שידעו שהיה שם חוב אחר, אבל אם מעצמו גבה אפילו ע"י שומא
דליכא למימר מאן שם לך מה שגבה לא גבה. וכתב אדוני אבי הרב רבינו אשר ז"ל נראין
דבריו במקרקעי אבל במטלטלי מה שגבה גבה, אפילו שגבה מעצמו ובספר אבן העזר
בסימן ק"ב פירשתי דין כתובת אשה ובעל חוב המאוחר שקדם.
היו בעלי חובים זמנם שוה ובאין לגבות כאחד וכן בעלי חובות שאחד מהם קדם לחברו
ובאין לגבות ממטלטלי שאין בהם דין קדימה או שבאין לגבות ממקרקעי שקנה הלוה אחר
שלוה מן האחרון, ואין בנכסים כדי שיגבה כל א' ואחד חובו חולקין הנכסים ביניהן. כיצד
לרבנו חננאל כל אחד ואחד נוטל לפי מעותיו עד שיפרע מחובו. כיצד, היה האחד במנה
ואחד במאתים ואחד בג' מאות חולקין הנכסים לששה חלקים ויטול של מנה חלק אחד
ושל מאתים שני חלקים ושל שלש מאות שלשה חלקים.
ולרב אלפס חולקין בשוה ממש עד שיפרע מחובו. כגון אם היו שם ג' מנים יטול כל אחד
ואחד מנה. היו שם פחות מג' מנים חולקין בשוה. היו שם יותר מג' מנים חולקים שוה
בשוה [ויסתלק בעל המנה] והשאר חולקים ב' הנשארים. כיצד, היו שם ה' מאות או פחות
חולקים ש' בשוה [ויסתלק בעל המנה] והשאר חולקין אותו השנים. היו שם ת"ר חולקין ש'
בשוה ויסתלק בעל המנה וחוזרים וחולקים מאתים בין השנים ויסתלק בעל המאתים
ומאה הנשארים יקחם בעל השלש מנים. וכן כתב הרמב"ם ולזה הסכים אדוני אבי
הרא"ש ז"ל.
מי שהוציא שני שטרי חובות על אחד שנעשו ביום אחד מסכום אחד הרי גובה שניהם ואין
אומרים שניהם נעשו על הלואה אחת. ואם יש מלוה בשטר ומלוה ע"פ קודמת לגבות
מבני חרי כיון שעדים מעידין שקדמה.
ורב אלפס כתב שמלוה בשטר קודמת אף ע"פ שהיא מאוחרת ששיעבוד שטר דינו כמכר.
וכשם שמלוה ע"פ אינו גובה מלקוחות מאוחרים מפני שאין לה קול, כך אין גובין מבני חרי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 218
218
שנשתעבדו לאחר מכן מפני שאין לה קול. אבל מלוה ע"פ מוקדמת קודמת למלוה ע"פ
מאוחרת.
כתב הראב"ד ראובן שלוה על פה מנה משמעון בעדים ומת תוך זמן ההלואה והניח
קרקע לחנוך בנו ששוה מנה וחנוך לוה לאחר מיתת אביו מנה מלוי בשטר והגיע זמן
השטר ליפרע ובא לוי לגבות הקרקע שירש חנוך מראובן אביו וטוען שמעון אני קודם
שכבר היה משועבד לי בחיי אביו ומלוה על פה גובה מן היורשין הדין עם לוי אע"פ שעדיין
לא הגיע זמן של שמעון וליכא למיחש לפרעון לא מן האב ולא מן הבן אפילו הכי לוי קודם
לשמעון שהרי מלוה בשטר מאוחרת קודמת למלוה על פה מוקדמת. וכותבין ב"ד שטר
חוב לשמעון על חנוך במנה שהרי המזיק שיעבודו של חברו חייב מדינא דגרמי וכל שכן
זה שפרע חובו משיעבודו של חברו. ואם עבר זמן הלואת שמעון אע"פ שמת ראובן תוך
הזמן יכול לוי לטעון לשמעון שמא פרעך חנוך כשעבר הזמן, ואף אם יאמר שלא פרעך
איני מאמינו כי הוא עושה עמך קנוניא להפקיע שעבודי, ואף בשבועה איני מאמינו, וישבע
לוי לשמעון שלא פרעו חנוך אם אין נאמנות בשטרו, וכותבין לשמעון שטר על חנוך במנה.
ואם לוה חנוך מלוי בחיי אביו ואח"כ מת אביו אז שמעון קודם ללוי אע"פ שכתב חנוך ללוי
דאקני הואיל ובשעת השיעבוד לא היו הנכסים של חנוך. מלוה שלא מצא נכסים ללוה
ליפרע מהם חובו אלא מה שנתנו לו על תנאי שאמר לו ואחריך לפלוני יש אומרים שהוא
גובה מהם דכי היכי שהם קנויים לו לענין שיכול למוכרם דקיימא לן ירד הראשון ומכר אין
לשני אלא מה ששייר ראשון כך יכול לשעבדם.
והרמב"ם חילק בין מכר לשיעבוד שאף ע"פ שיכול למוכרה אינו יכול לשעבדם ואין בעל
חוב גובה ממנו אלא הפירות אם בא הראשון חי. ואם מת הראשון ואח"כ בא בעל חוב
לגבות מהם אין מגבין לו מהם כלום אפילו עשאן אפותיקי אלא הרי הן של שני. לוה שנפל
הבית עליו ועל אביו או עליו ועל אחיו ואין שם יורש אלא הוא ובני הלוה אומרים אבינו מת
ראשון וירש את מורישו בקבר והוריש לנו ואין לבעל חוב ליטול ממנו כלום שאינו נוטל
בראוי והמלוה אומר המוריש מת ראשון ונמצא שזכה הלוה בנכסים מחיים ובעל חוב גובה
מן היורש על בעל חוב להביא ראיה שהמוריש מת ראשון ואם לא לא יטול כלום מאותם
הנכסים.
סימן קה
התופש לבעל חוב במקום שחב לאחרים כגון ראובן שחייב לשמעון ולוי ואין לו כדי לפרוע
לשניהן ובא יהודה ותפש לראובן בשביל שמעון אינו מועיל לו כלום כיון שיש בו חובה ללוי
שהרי לא ישאר לו במה שיפרע ללוי ואפילו עשאו שמעון שליח וכתב לו הרשאה לא מהני.
אבל אפוטרופא שתפס בשביל היתומים כתב ר"ח דמהני. ואם ראובן חייב ג"כ ליהודה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 219
219
מהני מה שתפס לצורך שמעון אע"פ שלא תפש לצורך עצמו מגו דאי בעי זכי לנפשיה זכי
נמי לחבריה. ואם הלוה אומר לו זכה בחפץ זה בשביל פלוני בעל חובי ודאי זכה לו ואפילו
אם יש לו בעלי חובים אחרים. ובמקום שאינו חב לאחרים כגון שאין לו בעלי חובים אחרים
מהני תפישה. וכתב רב אלפס דוקא דאית ליה פסידא לבעל חוב כגון דמת לוה ואם לא
תפיס ליה מפסיד לגמרי דנכסי דיתמי לא משתעבדי אי נמי בגברא דמפסיד נכסיה או
העני וירד מנכסיו. אבל אם הוא אמוד לפרוע לא מהני. וה"ר פרץ כתב דלא מהני תפישה
אלא כשעבר הזמן.
ולא נהירא לאדוני אבי הרא"ש ז"ל אלא אפילו תוך הזמן נמי מהני אם אין לו נכסים
אחרים ויפסיד המלוה אי לאו הך תפישה.
וכתב הרמ"ה דוקא דנקיט בעל חוב שטרא בידיה דיכול השתא לקיימו בבי דינא אי נמי
מחייב בעל חוב השבועה לא מפקינן מיניה דתופס אלא אומרים לו לישבע מיד ונוטל
התופש אבל אי לית ליה ראיה מהדרינן ממונא למריה ולא מצי למימר קבעו לי זמן
דמייתינא ראיה.
כתב בעל העיטור התופש לבעל חוב במקום שאינו חב לאחרים חייב באחריותו דשוי
נפשיה עבד לוה לאיש מלוה וכיון שקנה נפטר הלוה וחייב באחריותו.
ומדברי אדוני אבי הרא"ש ז"ל יראה שאינו חייב באחריותו, שכתב אם יאמר הלוה
לתופש קבל עליך אחריות או החזר לי מה שתפשת שומעין לו, דאפילו רב דאמר הולך
מנה לפלוני שאני חייב לו, אם בא לחזור וליטלו אין שומעין לו ואפילו הכי הוא באחריות
הלוה, שאני התם שנתנו לו מדעתו והאמינו אבל זה שתפס שלא מדעתו יכול לומר לו לא
מהימנת לי ע"כ. משמע אבל בסתם אינו חייב באחריותו.
כתב הרמב"ן נפקד שתפש בפקדון לתופשו לבעל חוב במקום שאינו חב לאחרים מועיל
לו תפישתו לענין זה, שאם מת המפקיד שאינו נעשה מטלטלין אצל בניו ושביעית אינו
משמטתו ואם נתנו לאחר אינו נתון. ומכל מקום אם אין בעל חוב כאן אין הנפקד יכול
לעכב הפקדון בשבילו, ואפילו אם הלוה מודה ולכשיבא המלוה יאמר אני תפשתי בשבילו
וידונו ב"ד ביניהם. ואם הנפקד מסרו ליד המלוה אין זה פשיעה ואפילו אם היה שומר שכר
אינו מתחייב בכך לפי שאומר למפקיד אילו החזרתיה לך היה גובה ממך או משאר נכסיך.
סימן קו
מלוה שבא בשטר מקויים ואין הלוה בפנינו כתב ר"ח שאין נזקקין לו שאין נפרעין כלל
שלא בפניו אפילו בשבועה אבל רב אלפס כתב שגובין לו בשבועה ולזה הסכים אדוני
אבי הרא"ש ז"ל.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 220
220
וכתב הרמ“ה דאפילו פטרו משבועה אינו מועיל אלא אם כן פירשו בפירוש. ובעל
התרומה כתב שאם כתב בו נאמנות עליו ועל באי כחו בית דין בכלל באי כחו הן. אבל אם
כתב בו נאמנות סתם אין ב"ד הפורעין שלא בפניו בכלל וצריך לישבע.
ואדוני אבי הרא"ש ז"ל כתב בתשובה שאין צריך שבועה אפילו בנאמנות סתם.
ויש אומרים אפילו אין בו נאמנות והלך למדינת הים בתוך הזמן כיון שחזקה שאין אדם
פורע תוך זמנו. ולא נהירא כיון שעתה עבר זמנו יש לחוש שמא שלח לו מעותיו ממקום
שהוא ע"י שליח והוא טוען שאבד שטרו וכתב לו שובר עליו.
כתב רב אלפס ודאי אי מצי לשדורי ליה ולאודועיה מודעינן ליה וכתב הרמ"ה שאם הוא
קרוב כדי שיוכל השליח לילך ולבא תוך קל"ח ימים מודעינן ליה ולא כתבינן אדרכתא
אנכסיה עד דמשדרינן ומודעינן ליה. ואם חזר השליח ואמר שלא היה רוצה לבא כתבינן
אדרכתא אנכסיה מיד ואם אמר השתא אתינא אי נמי איעכב שליח עד האי שעורא
מנטרינן ליה טפי לא מנטרינן ליה.
ואדוני אבי הרא"ש ז"ל כתב האי אפשר לאודועי שכתב רב אלפס נראה לי כדי שילך
שליח ויחזור תוך ל' יום שהוא זמן ב"ד דטפי משלשים יום אין לנו לאחר פרעון הלוה.
והמלוה יתן שכר השליחות ויוסיפנו עם חובו ויגבנו עם חובו. ואין השליח יכול לילך ולחזור
תוך ל' יום יורדין לנכסיו מיד ומגבין לו חובו.
כתב הרמב"ם ג' ראיות צריך להביא לב"ד ואח"כ נפרע שלא בפניו. ראשונה לקיים שטרו
שניה שבעל חובו במדינה אחרת ואינו מצוי כאן שלישית שנכסים אלו של פלוני הן.
ואדוני אבי הרא"ש ז"ל כתב בתשובה על דבריו כיון שהנכסים היו בחזקת הלוה עד היום
יורדין לנכסיו אע"פ שאין ידוע היאך באו לידו אם בירושה אם בקנייה ואם יבא אחר בשטר
או בראיה מוקדמת לשטר המלוה יוציא ממנו. ששאלת אם ב"ד יכולים למשכן לבעל חוב
קרקע בחובו כמו שיכולין למוכרו ועבדי ליה דטבא ליה כדי שיחזור לו קרקעות שיפדנו
היום או מחר נראה שאלתך כשהלך הלוה למדינת הים שאם הוא בכאן נשאלה את פיו
ויעשו כמו שאמר. ואם אינו בפנינו ב"ד יעשו כאילו היה בפנינו ומבקש זכותו וטוען טענה
שהיא טובה לו כך יעשו בית דין ויחפשו וידרשו כל דבר שהוא טוב לו זה יעשה לפי שזכין
לאדם שלא בפניו.





סימן צז.
מצות עשה להלוות לעניי ישראל. ומצוה גדולה היא יותר מן הצדקה שהמקבל הצדקה
כבר נצרך לשאול וזה שלוה עדיין לא הגיע לידי כך. וקרובו עני הוא קודם לעניי אחרים
ועניי אחרים ועניי עירו קודמין לעניי עיר אחרת. ואפילו עשיר שצריך ללות מצוה להלוותו
לפי שעה ולהנאתו אף בדברים וליעצו עצה ההוגנת לו. אסור לנגוש את הלוה כדי שיפרע
כשיודע שאין לו ואפילו להיראות לו אסור מפני שהוא נכלם בראותו למלוה ואין ידו משגת
לפרוע לו. וכשם שאסור למלוה לתובעו כך אסור ללוה לכבוש ממון חברו ולומר לו לך ושוב
ומחר אתן ויש אתו. וכן אסור ללוה לקחת הלואה ולהוציא שלא לצורך ולאבדה עד שלא
ימצא המלוה ממה יגבה חובו ואם עושה כן נקרא רשע. וכשהמלוה מכיר את הלוה שהוא
בעל מדה הזאת מוטב שלא להלוותו ממה שילוהו ויצטרך לנוגשו אח"כ ויעבור בכל פעם
משום לא תהיה לו כנושה. ואם בא המלוה לב"ד למשכן ללוה או ליפרע ממנו יש לב"ד
לעשות לו דין ולא יאמרו פלוני עני ואין לו ופלוני עשיר ואין צריך לו אלא אין מרחמין בדין.
ואם בא למשכנו לא ימשכנו הוא בעצמו שאם משכנו בעצמו עובר בלאו אלא ב"ד ישלחו לו
שלוחם. ואף שלוחם לא יכנס לביתו למשכנו אלא אם ימצא לו שום דבר בחוץ יקחנו אבל
לא יכנס לביתו. ואפילו בחוץ לא ימשכנו דבר שעושין בו אוכל נפש כמו ריחים ורכב פירוש
ריחים של יד הוא מטלטלין ושייך ביה משכון. אבל בתי ריחים של מים הרי הם כקרקע.
ולא שייך ביה משכון אלא גוביינא כשאר קרקעות דלא שייך משכון אלא במטלטלין שאין
ב"ד ממשכנים ליקח קרקע למשכון. ומכל מקום אם המלוה בעצמו נכנס לבית הריחים
ונטל הריחים העליונה או הברזל והסובב והגלגלים, כבר נעשו מטלטלין ויש להם דין כלי
אוכל נפש ומחזיר אותם בשעת מלאכה.
וכתב הרמ"ה דכל מיני כלים בין שעושים בהם אוכל נפש כגון חרמש ומורג ורחת ומזרה
נפה וכברה ועריבה ותנור וסכין של שחיטה ושמחתכים בו פת ובשר וסירות ומגרפות
ומזלגות ושפודים וכוסות וקערות וכיוצא באלו בין שאינן אוכל נפש אלא כלים שעושין בהן
מלאכה להתפרנס בהם כגון זוג של מספרים וצמד של פרות כולם אסור למשכנם בין
בשעת מלאכה בין שלא בשעת מלאכה אלא היכא דמסרינהו מדעתיה למלוה או לשליח
ב"ד אז מותר ליקחם. והא דאין ממשכנין אוכל נפש דוקא דלית ליה אלא חד מכל מין ומין
אבל אי אית ליה תרי מחד מינא שרי למשקל חד ולמשבק חד. ודוקא דברים שעושים
בהם אוכל נפש דלא עביד בהו עבידתא דמיתזן מאגריה אבל כלי אומנות דעביד בה
עבידתא דאיתזן מאגריה שביק ליה תרי מכל מינא ומינא כדאמרינן גבי סידור ע"כ. ור"י
פירש דלא הוי אוכל נפש אלא כשעושין בהם ממש אוכל נפש כמו סכין של שחיטה ופרות
http://www.daat.ac.il/he-il/toshba * דעת אתר * מעוצבת מהדורה * משפט חושן טור 199
199
המרכסות וכיוצא באלו אבל שאר כלי אומנויות כגון פרות החורשות וזוג של ספרים אף על
פי שמשתכרים בהם לקנות אוכל נפש מותר למשכנו וכן כתב אדוני אבי הרא"ש ז"ל.
ואם משכן הרבה כלים של אוכל נפש עובר על כל כלי וכלי בפני עצמו. ואפילו שני כלים
המחוברים יחד לעשות בהם מלאכה אחת כמו המספרים שגוזזין בו ירק עובר בשני לאוין.
ואוכל נפש עצמו מותר למשכנו ובלבד שישאר לו השעור שמסדרין לו כדלקמן. והאלמנה
בין שתהא ענייה או עשירה אין ממשכנין אותה. וכל זה לא איירי אלא במשכנו שלא
בשעת הלואה, אבל בשעת הלואה הכל מותר שיקח הוא בעצמו את המשכון מביתו
ואפילו היא אלמנה והמשכון שעושין בו אוכל נפש.
והרמב"ם ז"ל כתב דבחובל אלמנה ואוכל נפש עובר אפילו משכנו בשעת הלואתו.
ואדוני אבי הרא"ש ז"ל כתב כסברא הראשונה וכן השיג עליו הראב"ד. ואפילו שלא
בשעת הלואתו אינו עובד אלא בממשכן ללוה ובהלואה שהלוהו, אבל בבית הערב מותר
למשכן. ודוקא ערב סתם אבל ערב קבלן דינו כלוה בעצמו. וכן אפילו בביתו אם לא היה
דרך הלואה אלא משום שכירות שהיה שכיר אצלו או שהשכיר לו בהמתו או כליו, יכול
ליכנס לביתו ולמשכנו. ואם זקפו עליו בהלואה חזר להיות כמו הלואה וכתב הרמ"ה דוקא
לענין שלא ליכנס לביתו אנו מוציאין בית הערב מכל אלו, אבל לענין שלא לחבול אוכל נפש
והשבת העבוט וסידור דין הערב כדין הלוה.
וכתב עוד הרמ"ה כי אזהר רחמנא שליח ב"ד שלא ליכנס לביתו של לוה, היינו היכא
דאפשר ליה לבעל הבית לאשתלומי מיניה באנפא אחרינא מקרקעי או מטלטלי אבל כי לא
אפשר ליה לאישתלומי מיניה באנפא אחרינא אלא בהכי כגון דלא משכח ליה מקרקעי או
מטלטלי וטעין דלית ליה מידי לפרעיה למלוה והמלוה טעין אפילו טענת ספק דאית ליה
מטלטלין בביתיה דינא הוא דליעול שליח ב"ד בביתיה ואי משכח מידי דהוה חזי מדינא
למשכוניה ממשכנין ליה. אף על גב דהאי מילתא לא איתמר בגמרא בהדיא, ורבותינו נמי
לא חזינן למיכתב מה דמסתבר לן בה משום דמלאכת שמים היא. ואפילו הכי לא אורינן
בה הלכה למעשה אלא היכא דאמיד לוה ולא משכח מידי מברא לאישתלומי לא מקרקעי
ולא מטלטלין שאין לך נעילת דלת גדולה מזו.
וכן כתב רב אלפס בתשובה
שאם הלוה אלם ורוע מעללים ומעיז פניו מלפרוע חובו מותר ליכנס לביתו לדעת מצפוניו
אפילו ע"י שליח עכו"ם כדאמרינן ממשכנין על הצדקה וכן עושין בצרכי קהל ע"כ.
ובעל התרומות כתב
דאין אנו עושין כן אלא בדוחק גדול, דצדקה ומס שאני שלא באו עליו דרך הלואה, אבל
מלוה שהתורה הזהירתנו עליו אין כח בנו לעקור מצוה זו אלא בקושי גדול, ושיהא כוונת
http://www.daat.ac.il/he-il/toshba * דעת אתר * מעוצבת מהדורה * משפט חושן טור 200
200
ב"ד לשמים כדאמרינן ב"ד מכין ועונשין שלא כדין ולא לעקור דבר מן התורה אלא לעשות
סייג לתורה ע"כ.
ולדברי רבינו תם אין אנו צריכין לכל זה שהוא מפרש דכל זה לא איירי אלא במשכנו
להיות בטוח במעותיו ולא בא עתה לפרוע ממנו אבל כשבא ליפרע מחובו והוא אינו רוצה
לפרוע והוא בחזקה שיש לו מטלטלין ומבריחן שליח ב"ד נכנס לביתו למשכנו ויפרע לזה
חובו. שפריעת בעל חוב מצות עשה הוא ומכין אותו עד שתצא נפשו כדי לקיימה. ומיהו
אין כופין אותו להשכיר עצמו ולא לעשות שום מלאכה כדי לפרוע.
וכתב אדוני אבי הרא"ש ז"ל בתשובה:
אפילו התנה על עצמו שיתפוש המלוה את גופו וכתב לו זה בשטר אינו מועיל ואינו יכול
לא לאוסרו ולא להשתעבד בו ובמשכון זה שמשכנו להיות בטוח בחובו נאמר בו מצות
השבת העבוט ולא שייך ביה סידור אלא לוקח כל מה שימצא לו בחוץ ומחזיר לו כסות
לילה בלילה וכסות יום ביום. וכשבא ליפרע מחובו לא נאמר בו השבה שהרי בא ליפרע
ולקחת את שלו, אבל סידור שייך בו כמו שאפרש. וכיצד מצות השבת העבוט כשבא
למשכנו להיות בטוח מחובו ממשכנו על יד שליח ב"ד ולוקח לו כל מה שיש לו בחוץ.
ומחזיר לו כסות יום ביום ונוטלו בלילה, וכסות לילה בלילה ונוטלו ביום. וכן מחזיר לו כלי
אומנותו ביום ואפילו הוא עשיר הרבה בקרקעות ואין לו מטלטלין אלא אלו שמשכן צריך
להחזירם לו. אבל אם יש לו מטלטלין אחרים שאין צריך לאלו אין צריך להחזיר לו.
וכתב ה"ר יהודה ברצלוני שצריך להחזיר לו בעדים ולהתרות בו אל תחזירהו לי אלא
בפני עדים שאם לא כן יכול לומר החזרתים לך אע"פ שנתנו לו בפני עדים ואחר כך נאמן
לומר פרעתיך בהיסת במגו דהחזרתי לך. ואינו יכול למוכרו לעולם כיון שלקחו בתורת
משכון אם לא שיחזירנו לו על מנת שלא לחזור ליקחנו בתורת משכון אלא בתורת פרעון.
וכל זמן שנוהג עמו בזה אין השביעית משמטתו. ואם החזירו ומת הלוה נוטלו מהבנים
ואין לו דין שאר מטלטלי דיתמי. ואין צריך להחזירו לבניו. וכיצד הוא הסידור, שליח ב"ד
נכנס לביתו ומכריחנו לפרוע ואף אם אינו רוצה ליתן מכין אותו עד שיתן ואשר יקח ממנו
יתננו למלוה ויחליטנו לו. אלא שצריך לסדר לו למאן דאית ליה. ולמאן דלית ליה נוטל הכל
ואינו מניח לו כלום.
ורבינו תם פסק שאין מסדרין לבעל חוב והגאונים פסקו שמסדרים. וכן כתב רב אלפס
וכן היא מסקנת אדוני אבי הרא"ש ז"ל. אומרים לו הבא כל מה שיש לך ולא תניח כלום
אפילו מחט ומניחין לו מזון ל' יום וכסות י"ב חדש כסות הראוי לו. היה לבוש בגדי משי
ורקמה מעבירין אותם ממנו ונותנים לו כסות הראויה לו לשנים עשר חדש ותפילין וסנדלים
ומטה לישב עליה ומטה ומצע לעשיר לישן עליהן עם כל צרכי המטה כגון כר וכסת וסדינים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 201
201
וכיסוי ומטה ומפץ לעני. ואם הוא אומן נותנין לו כלי אומנותו ב' מכל מין ומין כגון אם הוא
חרש נותנים לו ב' מעצרין וב' מגרות. היה לו ממין אחד שלשה או ד' וממין אחר לא היה
לו אלא אחד מוכר מהמין שיש לו הרבה עד שלא ישאר לו אלא ב' ומהמין שאין לו אלא
אחד אין מוסיפים לו. היה אכר או חמר או ספן אין נותנים לו צמדו או חמורו וספינתו אף
על פי שאינו מתפרנס אלא מאלו אינו כשאר כלי אומנות אלא בכלל שאר נכסים וימכרו
בב"ד ויפרעו מהם לבעל חובו.
וכתב ה"ר יהודה ברצלוני אפילו אם הוא ת"ח ותורתו אומנתו אין מניחין לו ספריו ואפילו
ספר תורה לפי שהם כשאר נכסים שבעל חוב גובה חובו מהם. ולא אמרו שנותנין לו
תפילין אלא שהן דרך מלבוש ומצוה המיוחדת לגופו וכשם שנותנין לו כסותו כך נותנין לו
תפילין. ואין מניחין אלא לו לבדו אבל לא לבניו ואפילו הם קטנים ומוטלין עליו לפרנסו וכן
לא לאשתו אף על פי שהוא חייב במזונותיה. ולא מיבעיא שלא תטול אשתו מזונותיה
להבא אלא אפילו תפסה מנכסי בעלה כגון שהלך למדינת הים ותפסה מנכסים שתזון
מהם מוציאין מידה ונותנין למלוה.
ויש אומרים שאם קדמה היא למלוה שתשבע ותטול.
ורב אלפס כתב בתשובה שאין לו לאשה מזונות לא ממקרקעי ולא ממטלטלי עד שיפרע
המלוה אפילו היתה קודמת ואפילו הלך בעלה למדינת הים ולותה בשטר ואכלה אף על פי
שקדמה הלואת מזונותיה בשטר להלואתו של בעל השטר אין הלואת המזונות נגבית עד
שיפרע בעל השטר תחלה.
במה דברים אמורים במלוה בשטר אבל אם היתה המלוה שעל הבעל על פה, והיא לותה
לצורך מזונותיה על פה או בשטר איזה מהם שיבא לגבות תחילה קודם. ואם באו שניהם
כאחד חולקין.
במה דברים אמורים שאין נותנין לאשתו ובניו כסות בזמן שלא היו להם בגדים שעשה
להם הוא אבל אם היו להם בגדים שעשה להם הוא אין בעל חוב גובה חובו מהם אפילו
אם הם חדשים שלא לבשו מעולם. כיון שקנאם לשמם אין בעל חוב גובה מהם מכסות
אשתו ולא מכסות בניו.
וכתב ה"ר יהודה ברצלוני הוא הדין אם קנה ספרים לבניו ללמוד בהם הן בכלל מה
ששנינו ואין לו בכסות אשתו ובניו ולא נהירא דלא עדיפי מספרים שלו כמו שכתבתי
למעלה וא"כ כל שכן ספרי בניו.
וכתב הרמב"ם במה דברים אמורים בכלי חול אבל בגדי שבת ומועד בעל חוב גובה
מהם ואין צריך לומר אם היה בהם טבעות וחלי זהב שהם לבעל חוב. ויש מחלקין שאם
http://www.daat.ac.il/he-il/toshba * דעת אתר * מעוצבת מהדורה * משפט חושן טור 202
202
היא מיוחסת אין בעל חוב גובה אפילו מבגדי שבת ויו"ט ולא מכל תכשיטיה אפילו זהב
ומרגליות מפני שהיא עולה עמו ואינה יורדת עמו.
ויש אומרים שאין חילוק בין מיוחסת לשאינה מיוחסת ולא בין בגדי חול לשבת אלא מכולן
אין גובין לבעל חוב כיון שזכתה בהן משעה שלקחן אין לבעל חוב שיעבוד עליהם.
וכתב הרמב"ן ז"ל הא דאין לבעל חוב מכסות אשתו ובניו אף על פי שעדיין לא לבשום
דוקא שקנאם להם קודם שלוה אבל קנאם אחר שלוה אפילו לבשום כבר בעל חוב גובה
מהם. והוא שכתב לו דאקני ושיעבד לו מטלטלי אגב מקרקעי אבל אם חסר אחד מכל
הדברים האלו אין גובה מהם. וכל זה לא מיירי אלא בבגדים שהבעל קונה להאבל כל מה
שהכניסה לו היא בין נכסי מלוג בין נכסי צאן ברזל אין בעל חוב גובה ממנו אם ידוע שהוא
ממה שהכניסה היא. ואם אינו ידוע יראה שהיא נאמנת בשבועה בבגדים ותכשיטים שדרך
האשה להכניס לבעלה. ואין חילוק בענין סידור בין מקרקעי למטלטלים דהוא הדין אם אין
לו מטלטלי ובא לגבות ממקרקעי מניחין לו לצורך כל הדברים שפירשתי.
כתב בעל התרומות התנה עמו על מנת שלא יסדרו לו בחוב זה, לא אמרינן דהוי מתנה
על מה שכתוב בתורה אלא הוי ככל תנאי שבממון וקיים. אבל במה ששיעבד לו כל נכסיו
אין בזה תנאי לבטל הסידור שלא היה בדעתו אלא על נכסים הראויין לו על פי התורה עד
שיזכיר בהדיא תנאי הסידור. ואפילו אמר בהדיא מגלימא דעל כתפאי לא אמר אלא על
איצטלא בת ק' זוז שאינה כסות הראויה לו שימכרוהו ויתנו לו כסות הראויה לו. וכן אם
אמר על מנת שלא יהא בחוב זה דין סידור אינו מועיל, דהוה ליה מתנה על מה שכתוב
בתורה כמו על מנת שלא תהא שביעית משמטתו דלא מהני. ואין מסדרין בחוב שאינו
דרך הלואה כגון שכירתו ושכירות בהמתו וכיוצא בו. וכן כשבא ליפרע מן הערב כדרך שכל
אחד מכל אלו אינם בכלל השבת העבוט, כך אין סידור נוהג בהם. אבל קבלן דינו כלוה.
אבל הרמ"ה כתב שדין סידור נוהג בערב ובכל אלו. והראב"ד כתב בענין הסידור
והחזרה קרוב לזה שפירשתי אלא שהוא תלה בדעת הלוה שכתב אי אמר הלוה לא בעינא
לזבוני מאני דילמא מתרמי לי זוזי ופרעינא ליה בהא אין מסדרין אלא שקיל מלוה כוליה
ומהדר ליה ללוה ואי א"ל בעינא דתסדרין לי מסדרינן ליה ומאי דפייש יהבינן למלוה
ומחליטינן ליה ע"כ.
ויש אומרים שגם בשעת משכון מסדרין ומניחים לו כלים הצריכין לו וכן כתב הרמב"ם לא
ימשכננו דברים שעושין בהם אוכל נפש ומניח לו מטה ומצע לעשיר וכל הנמצא בידו חוץ
מאלו יכול למשכנו ומחזיר לו לעולם כלי יום ביום וכלי לילה בלילה עד מתי חייב להחזיר
וליקח עד עולם. היה המשכון מדברים שאין צריך להם ואין מניחין אותו ללוה הרי זה
מניחים אצלו ל' יום ומל' יום ואילך מוכרן בבית דין. וקשה לדבריו כיון שצריך להניח לו
בשעת משכון דברים הצריכים לו למה מחזירין לו והלא אין חזרה אלא בדברים הצריכים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 203
203
לו ואותם הניח לו. וגם לדברי הראב"ד קשה למה תלה הדבר בדעת הלוה מסתבר טפי
לתלות בדעת המלוה. על כן הוא עיקר כמו שכתבתי וכן כתב אדוני אבי הרא"ש ז"ל.
סימן צח
סדר גביית החוב כך הוא: כשהמלוה מוציא שטרות מקויימים כראוי אומרים ללוה שלם
אפילו שהה כמה שנים ולא תבעו, ולא אמרינן מחל לו כיון ששתק כל אלו השנים, בין
ששטר חובו יוצא מתחת ידו בין שאין שטר חובו יוצא מתחת ידו אם החייב מודה. אם
כתב הלוה כל נכסיו לבניו וכתב למלוה קרקע כל שהוא ושתק לא איבד בזה זכותו, דלא
אמרינן הכי אלא בכתובה אבל בשטר חוב לא.
ואדוני אבי הרא"ש ז"ל כתב בתשובה:
שצריך לעשות הדיין דרישה וחקירה בשטרות ישנים שמוציאים אותם למה לא תבעו עד
עתה אם יראה לו צד רמאות כדי להוציא הדין לאמיתו. ואין יורדין לנכסיו עד שיודיעוהו
תחלה אם הוא כאן או במקום קרוב. ולקמן יתבאר עד כמה נקרא מקום קרוב. ואם טעה
הדיין והורידו לנכסיו קודם שיתבענו מסלקין אותו. ואם טען הלוה מזוייף הוא שטרו תנו לי
זמן שיש לי עדים לפסול שטרו נותנים לו זמן ל' יום.
וכתב הרמב"ם אם יראה לדיין שיש ממש בדבריו נותנין לו זמן, ואם נראה לדיין שאינו בא
אלא בעלילות ובתואנות ובטענות של דופי אומרים לו שלם ואח"כ אם יש לך ראיה יחזיר.
ואם היה המלוה אלם ושמא אינו יכול להוציאו מידו מניחין ביד שליש. לא בא בזמן שקבעו
לו ממתינין לו עד ב' וה' וב' לא בא כותבין עליו נידוי וממתינן לו בנידוי צ' יום ואם לא בא
מתירין לו נידויו וכותבין למלוה אדרכתא על נכסיו שיקחם בכל מקום שימצאם.
וכתב בעל העיטור הא דמשהינן ליה צ' יום דווקא כשבא ליפרע מן הלוה בעצמו אבל אם
בא ליפרע מן הלקוחות אז ממתינים לו רק ל' יום וכן כתב רב האי.
ואדוני אבי הרא"ש ז"ל כתב כיון דחיישינן לפסידא דידיה וממתינן ליה צ' יום כל שכן
לפסידא דלקוחות.
במה דברים אמורים דמשהינן ליה צ' יום דאמר אתינא פירש שהוא נשמט לומר עתה
אבא ואביא ראיה ואבטל השטר אבל אם הוא מורד ואינו רוצה לבא כותבין עליו אדרכתא
מיד. וכן אם התביעה היא פקדון אפילו אם נשמט לומר עתה אבא אין ממתינין לו אלא אם
לא יבא כותבין עליו אדרכתא מיד. ומכל מקום יודיעוהו קודם שיכתבו אדרכתא עליו. והוא
שלא יהיה רחוק אלא מהלך יום אחד אבל אם הוא רחוק יותר אין צריך להודיעו.
והרמב"ם כתב ב' ימים ואין נראה כן בגמרא. והא דכתבינן אדרכתא על נכסיו כשלא בא
דווקא על מקרקעי שלו דכשיביא אח"כ ראיה לפסול את השטר יקח את שלו אבל אין
http://www.daat.ac.il/he-il/toshba * דעת אתר * מעוצבת מהדורה * משפט חושן טור 204
204
כותבין אדרכתא על מטלטלין דשמא יבריחם המלוה. ואפילו אם יש למלוה קרקע שיכול
הלוה לחזור וליקח ממנו בשביל מטלטלין שלקח ממנו שלא כדין חיישינן שמא יתקלקל
בענין שלא יוכל לפרוע ממנו.
כתבו הגאונים אף על גב דלא כתבינן להו אדרכתא על מטלטלין יהבי להו ביד שליש
ויהבי ליה זמן הראוי לב"ד אי מרע ליה בגו ההוא זימנא לחיי ואי לא יהיבנא ליה בידא
דמלוה. וכן בקרקעות אם המלוה אלם ולא יוכל הלוה להוציא מידו אחר שיפסל שטרו
מאחרים את האדרכתא עד שיודיעו ללוה אפילו אם הוא רחוק מכאן הרבה.
כתב הרמב"ם הא דאין כותבין אדרכתא במטלטלין כשהוא נשמט ואומר אתינא אבל
כשהוא אומר לא אתינא כותבין אף במטלטלין.
ואדוני אבי הרא"ש ז"ל לא חילק בזה. נוסח הפתיחה במותב תלתא כחדא הוינא ואפיק
פלוני קדמנא שטר חוב דהוה ליה על פלוני ופתחנא ליה בדינא לקיומא שטריה ואמר לן
פלוני דנן קביעו לי זמן עד דמרענא ליה לשטריה וקבעינן ליה יום פלוני ולא אתא קדמנא
ונטרינן ליה תרי בשבתא וחמשה בשבתא ותרי בשבתא ולא אתא. והשתא כתבינן ליה
פתיחא עליה ושמתינן ליה ל' יום ובתר הכי ל' יום אחריני ולא אתא קדמנא וכתבינן
אדרכתא אנכסיה.
סימן צט
לא היה לו שום טענה כנגד השטר אלא שאומר שאין לו במה לפרוע בזה כתב הרמב"ם
דין תורה אם נמצאו נכסים ללוה מסדרין לו ונותנין השאר למלוה. לא נמצאו לו נכסים אם
לא הוחזק כרמאי אין לב"ד לתור ולדרוש אחריו ולא ליכנס לביתו ולא להכלימו בשום דבר
ולא להזקיקו להביא ראיה שהוא עני אבל מחרימין על מי שיש לו ולא יפרע לו. אך אם
נסתפקו ב"ד בענין הלוה ועסקיו יש להם לדרוש אם רמאי הוא. ומשרבו הרמאין וננעל
דלת בפני לווין עמדו הגאונים ותקנו שיהו משביעין הלוה שבועה חמורה כעין של תורה
בנקיטת חפץ שאין לו כלום יותר על הדברים שמסדרין לו ושלא החביא בבתים אחרים
ושלא נתן על מנת להחזיר כדי להבריח מבעל חובו וכולל בשבועתו שכל מה שירויח או
יבא לרשותו מאשר תשיג ידו לא יאכיל ממנו כלום לא לאשתו ולא לבניו ולא ילבישם ולא
יטפל בהם ולא יתן מהם לאדם בעולם אלא יוציא מכל אשר תשיג ידו מזון ל' יום וכסות י"ב
חדשים מזון הראוי לו וכסות הראוי לו כדרכו וכל היותר מצרכו יתן לבעל חובו ראשון
ראשון עד שיגבנו כל חובו. ואם לא כלל בשבועתו על כל אשר תשיג ידו מכאן ולהבא יכול
להשביעו סוף כל ל' יום ומחרימין תחלה על כל מי שיודע לפלוני נכסים ולא יודיע לב"ד.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 205
205
ואם יש לו בעלי חובות הרבה אין צריך לישבע שבועה זו לכל אחד ואחד אלא שבועה
אחת לכולם. ששבועה זו תקנת הגאונים היא ואין מדקדקין להחמיר אלא להקל. ויש
אומרים שנותנים זמן לשבועה זו צ' יום ויש מדמין אותה לאומר לא אתינא דלאלתר
כתבינן אדרכתא, וכן נוהגין להשביעו לאלתר.
שאלה לאדוני אבי הרא“ש ז“ל:
ששאלת.
ראובן הביא כתוב כל מה שיש לו לישבע עליו כתקנת הגאונים בשביל חוב שיש לשמעון
עליו וטען שמעון שלא נשבע על כל מה שיש לו ושיברר דבר זה.
תשובה:
דבר פשוט הוא מאחר שנשבע להביא לב"ד כל נכסיו ולא הביא בכתב שעבר על שבועתו
ופסול לעדות ולשבועה אם לא שהשאיר דבר מועט שנוכל לדונו כשוגג. ששאלת ראובן
השביע לשמעון שבועה זו כתקנת הגאונים ולא השביעו להבא ואח"כ תבעו לוי ששטרו
מאוחר והשביעו להבא מה שירויח יותר על ההוצאה הראויה לו ואח"כ בא ראובן המוקדם
להשביעו גם להבא, ואומר שכבר נשבע לתתו ללוי, וטוען ראובן כי שטרו מוקדם והוא יקח
תחלה לא שייך דין קדימה בדבר שאינו בעולם ועתיד לבא לאחר זמן. ואם לא נשבע היו
חולקין וכיון שנשבע לתתו ללוי צריך לקיים שבועתו.
גם אחר שתקנו שבועה זו אין ב"ד יכול ליכנס לביתו של לוה לא הוא ולא שליח ב"ד שלא
תקנו לעקור דברי תורה אלא לעשות סייג. אלא הלוה עצמו יוציא כליו או יאמר כך וכך אית
לי ומניחין לו הראוי לו ויוציא השאר וישבע. ואם נשבע והשיג ידו יותר על הצריך להוצאתו
ואומר שיש עליו חובות אחרים לא יטלו ממנו האחרים שאומר שיש להם חובות עליו אלא
בעל השטר לבד שאינו נאמן בהודאתו להפסיד לבעל השטר. וכן אם נראה לו ממון אחר
שנשבע שבועה זו או קודם שנשבע ואומר של אחרים הוא אינו נאמן עד שיביא ראיה,
שכל מה שנמצא ברשות האדם בחזקת שלו הוא.
שאלה לאדוני אבי הרא“ש ז“ל:
ראובן נתן חפץ לשמעון למכור ובא לוי בעל חוב של שמעון ולקחו בחובו ובא ראובן ותבעו
מלוי ואומר ששלו הוא ואין לו עדים שנתנו ליד שמעון.
תשובה:
אם לקח לוי מיד שמעון בעל חובו חפץ הידוע שהוא של ראובן לאו כל כמיניה וצריך
להחזירו לראובן. אבל אם אין ידוע בודאי דשל ראובן הוא לאו כל כמיניה לומר שלי הוא
ואף אם שמעון מודה לו כי כל הנמצא בבית האדם אנו מחזיקין שהוא שלו עד שיתברר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 206
206
בעדים שאינו שלו והודאת שמעון אינה כלום להוציא מיד לוי ואין כאן עסק שבועה אם לא
שיטעון ראובן ללוי אתה יודע בודאי שהחפץ שלי אז ישבע שאינו יודע שהחפץ שלו.
ואם שמעון הוא סרסור יראה שהחפצים הנמצאים בביתו שהוא רגיל למוכרן אינם בחזקת
שלו למשכנם בחובו, והסרסור או בעל חפץ נאמנין בשבועתם. וכן אם מצא בבית בעל
חובו מדברים העשוים להשאיל ולהשכיר ובא אחר ואמר שהשאילם או השכירם לו ויש לו
עדים שהיו שלו נאמן, ולא יוכל בעל חוב למשכנם לו בחובו. ואם אין לו אלא עד אחד
שהוא שלו אינו מועיל לו להוציאו מחזקת בעל חוב שמשכנו.
כתב הרמב"ם מי שהוחזק עני וכשר הולך בתום והדבר גלוי וידוע לדיין ולרוב העם ובא
בעל חובו להשביעו בתקנה זו והוחזק התובע שאינו מסתפק בענין של זה אלא שהוא
מכוין לצערו ולביישו כדי להנקם ממנו או כדי שילוה מעכו"ם ברבית, או כדי שיתן לו בגדי
אשתו להנצל מהשבועה אסור לדיין להשביעו. שלא תקנו הגאונים שבועה זו אלא מפני
הרמאים ומאחר שהוחזק זה שאינו רמאי אסור להשביעו. וכן מי שהוא רמאי ומקולקלין
דרכיו ואמוד שיש לו ממון וטוען שאין לו והוא בא לישבע בתקנה זו אין ראוי להשביעו אלא
אם יש כח לדיין לעשותו עד שיפרע לבעל חובו או לנדותו עד שיתן יעשה. כללו של דבר
כל מה שיעשה מדברים אלו וכונתו לרדוף אחר הצדק ולא להעביר הדין על כל אחד
מבעלי הדינין הרי זה מורשה לעשותו ומקבל שכר והוא שיהיו מעשיו לשם שמים.
שאלה לאדוני אבי הרא"ש ז"ל
ששאלת.
ראובן שהיה חייב לשמעון מלוה ע"פ ונתן כל אשר לו ללוי להפקיע חוב שמעון.
תשובה:
נראה לי בזה דאזלינן בתר אומדנא דמוכח וצלול במים אדירים והעלה בידו חרס, ואין לך
אומדנא גדולה מזו שיתן כל אשר לו לאחרים ויחזור על הפתחים, אלא נתכוון להערים
להפקיע מלוה שמעון ולא תפק זממו ולא תועיל ערמתו ויגבה בעל חוב מלוי שמקבל
המתנה.
שאלה לאדוני אבי הרא“ש ז“ל:
ראובן לוה משמעון מלוה בשטר ושיעבד לו כל נכסיו שקנה ושיקנה מטלטלים אגב
מקרקעי ואח"כ נתן לו כל נכסיו לאחד מקרוביו ולא שייר כלום לעצמו ואוכל עם קרובו הוא
ואשתו ולובשים בגדים נאים ונותנין מתנות לאחרים ואומרים שהכול נותן להם קרובם
ויושב בטל ואינו רוצה להתעסק בשום דבר ועוד שאשתו מתעסקת בפרקמטיא בבית
קרובו ואומר שהכל של קרובו וכשבא בעל חובו לגבות ממנו נשבע קרובו שהכל שלו ובא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 207
207
בעל חוב להשביעו כתקנת הגאונים ושיגלגלו לו בשבועתו אם המתנה שנתן אם יש בה
קנוניא ורמאות או לא ועוד שאם יש בידו כח ליטול מנכסים אלו שהבריח להגבות חובו
שיטול מרשות מקבל המתנה בין מן המעות והמטלטלין עצמם שנתן לו בין מה שקנה
והרויח בדמיהם מקבל מתנה זו או שלוחו. ובקש עוד שישביעוהו שיגבהו מכל מה שימצא
בידו מכאן ולהבא ומה שירויח מאיזה צד שיהיה ואומר שישביעוהו שישתדל במלאכה
שרגיל בה בפרקמטיא או ברבית ויגבה חובו ממה שירויח אחר שיוציא ממנו צורך מזונו,
ואם אומר איני מוצא מעות ברבית להתעסק או במלאכתי שהייתי רגיל בה אני אמציא לו
מעות או יבא ויעשה עמי מלאכה בחובי במלאכה זו בעצמה ואתן לו שכר הראוי לו כי יש
לכופו ולהכריחו להתעסק כדי לפרוע חובו שפריעת בעל חוב מצוה ומכין אותו עד שתצא
נפשו, ועוד שחייב עצמו בשטר שנתן לו רשות לגבות חובו כפי דיני אומות העולם ודיני
אומות העולם להשתעבד בו כפי תנאו.
עוד כתוב בשטר שנתן לו רשות לגבות ממנו כפי יכלתו בין מן הדין בין שלא מן הדין
לפיכך אני יכול לומר לו בא ועשה עמי בחובי אפילו שאינו מן הדין לפיכך אני יכול לומר לו
בא ועשה עמי בחובי אפילו שאינו מן הדין כשאר בעלי חובין בשביל תנאו שהתנה.
ועוד יש תשובה לגאון שחייב אדם להשכיר עצמו לזון אשתו משום תנאי כתובה גם לוה
זה שהתנה מה שכתוב בשטר חייב כפי תנאו.
תשובה:
כיון ששעבד ראובן לשמעון כל נכסיו מטלטלי אגב מקרקעי דין הוא שיגבה חובו מן
המטלטלין שמכר ראובן או נתן כמו שהיה גובה ממקרקעי אם מכרם או נתנן. אלא שנהגו
בארץ הזאת ובשאר המקומות משום תקנת השוק שאין בעל חוב גובה ממטלטלי שמכר
לוה או שנתן אע"פ ששיעבד לו מטלטלים אגב מקרקעי ובנדון זה שכתבתי לא שייך ביה
תקנת השוק דאומדנא דמוכח הוא שלהבריח מבעל חוב עשה דחזקה אין אדם נותן נכסיו
וימות ברעב הלכך גובה שמעון מהמתנה שנתן ראובן לקרובו בין מטלטלין בין מקרקעי.
וישבע מקבל המתנה על דעת ב"ד בלא ערמה ומרמה כמה קבל מתנה מראובן ויגבו ב"ד
לשמעון את חובו מכל מה שקבל מראובן אבל אם הרויח כלום בסחורה או ברבית באותה
מתנה אין ב"ד מגבין לו מן הריוח שעדיין לא זכה בריוח כל זמן שלא הגבו לו ב"ד. דאפילו
מקרקעי המשעובדים למלוה אם אכל לוקח או מקבל מתנה את הפירות כמה שנים בא
בעל חוב וגובה את הקרקע כמו שהוא ואינו מוציא מידם הפירות שאכל וראובן ישבע שאין
לו כסף ולא שוה כסף יותר על הסידור שמסדרין לבעל חוב ויכלול באותה שבועה שאם
יזדמן לידו שום ממון במציאה או במתנה או באיזה ריוח שיהיה שיפרע לשמעון ואם ירצה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 208
208
שמעון יזהירוהו באותה שבועה באיזה זמן שירצה וגם יכול לכלול באותה שבועה אם נתן
מתנה וכמה נתן ויגבה ב"ד לשמעון מאותה מתנה.
ומה שטוען שמעון שיעשה עמו מלאכה כדי לפרוע חובו אין ב"ד כופין אותו לכך שלא
אמרה תורה אלא והאיש אשר אתה נושה בו יוציא אליך העבוט החוצה ואפילו שליח בית
דין קאמר שמואל נתוחי אין משכוני לא כל שכן שלא ישלחו יד בגופו לכופו להשתעבד
לפרוע חובו. וכן כתב רבינו תם בתשובה שאינו חייב להשכיר עצמו לפרוע חובו וחולק עם
רבי אליהו שכתב שחייב אדם להשכיר עצמו לפרנס אשתו ואפשר שגם רבי אליהו מודה
בשאר חוב שאין מחייבים אותו להשתעבד לפרוע רק במזונות אשתו דמספר כתובה
ילפינן דכתיב ביה ואנא אפלח ואוזין ואפרנס.
תשובה לאדוני אבי הרא"ש ז"ל.
תורת אמת וחוקים טובים ומשפטים ישרים נתן הקב"ה לישראל ע"י משה רע"ה דרכיה
דרכי נועם וכל נתיבותיה שלום צדיקים ילכו בם ופושעים יכשלו בם והפושעים המתנכלים
לעקש הישרה ולהגדיל שקל במאזני מרמה חייבין חכמי ישראל לסכל עצתם ולבטל
מחשבותם, וע"ז נאמר צדק צדק תרדוף, ואמרו חז"ל דין אמת לאמתו לאפוקי דין מרומה.
ויען אשר ראיתי מקצת אנשים שכותבין נכסיהם לאחרים יהודים או עכו"ם ואח"כ לווים
וכשבא המלוה לגבות חובו מצוה להוציא השטר ותולה נכסיו באחרים והכל רואין שאע"פ
שכתב כל נכסיו לאחרים הוא מחזיק בהן ונושא ונותן בהן ומעולם לא יצאו מרשותו כמו דין
שבא לפני בראובן שנתחייב לשמעון בשטר ותבעו לדין וכשרצה הדיין להורידו לנכסי
ראובן ובא לוי והוציא שטר שנכתב לפני זה כמה שנים שראובן זה נתן לאחד מבניו כל
נכסיו ושייר לעצמו זהוב שירשו מי שראוי ליורשו, והאמין בנו על עצמו שאם יאמר בשעת
מיתתו של אביו או בחייו על איזה ממון שימצא ברשות אביו שזהו הממון שנתן לו במתנה
ועוד עשה לו שטר על עצמו באלף כפולות והתנה שלא יתחייב בזאת המתנה אלא כל זמן
שהשטר קיים ולא יועיל העתקה ממנו וגם לא יועיל אם יעידו עדים על הקנין אלא כל זמן
שהשטר יוצא קיים מתחת יד בנו. ובאתי לשבר מתלעות עול ולהפיר מחשבות ערומים
ולהודיע ולבאר שאין במתנה זו ממש לפי שידוע וניכר לכל דאומדנא דמוכח שלא גמר
להקנות אלא להבריח נכסיו מבעלי חוביו ויאכל ממון אחרים ולא ימצאו ממה לגבות חובם
דאנן סהדי שאין אדם נותן שלו לאחרים ויחזור על הפתחים ואף אם הבן עכשיו קטן
לכשיגדיל יתבע נכסיו ויוציאם מתחת ידו של אביו ויצטרך האב לחזור על הפתחים ועוד
רגלים לדבר שהקנה לו אלף כפולות יותר על נכסיו וכי לא די לו לבנו האחד שנתן לו כל
ממונו אלא ששעיבד עצמו לו באלף כפולות אלא כיון להבריחם שיקדים הבן לכל בעלי
חוביו ולא ימצאו ממה לגבות ולא כיון להקנות לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 209
209
ועוד כי השטר שעשה לבן מוכח דהמתנה לא היתה מתנה אלא למראית העין להבריח
נכסיו ורצה שישאר השטר בידו וכשיצטרך להראותו ימסרנו לאחר להראות ויחזרנו לידו
והיה ירא שיעתיקו ממנו נוסחא מקויימת או יעידו העדים על הקנין ולכך הותנה תנאי זה.
ובכל דוכתא אזלינן בתר אומדנא. והאריך הרבה להביא כל אומדנות שבתלמוד. וזה סוף
דבריו. מצינו בדברי חכמים בטלו עצת המערימים כדאיתא (ב"מ קח) גבי דינא דבר מצרא
זבין גריוא דארעא במציעא דנכסי חזינן אי עדית אי זיבורית משום עדית או משום זיבורית
זבן ואי לא מפקינן מיניה והדברים ק"ו ומה התם דתקנת חכמים בעלמא היא משום דינא
דבר מצרא משום ועשית הישר והטוב נתחכמו חכמי התלמוד לבטל עצתו ולא תעשנה
ידיו תושיה על אחת כמה וכמה הבא לגזול חברו ולבטל דברי תורה שנבטל את ערמתו.
וביבמות (קי*) הוא עשה שלא כהוגן לפיכך נעשה לו שלא כהוגן וכהנה רבות בתלמוד
שכל מי שמכוין להערים ולהפקיע תקנת חכמים ולעשות עול לחברו לכדום חכמים בערמם
ועמדו נגדו להפר עצתו ומחשבתו הרעה ונדון אנו ונלמד דבר מדבר כי חכמי התלמוד לא
הספיקו לכתוב כל הנולדות דעתידות לבא המתחדשים בכל יום אלא שהבאים אחריהם
יוצאים בעקביהן ומדמין מלתא למלתא. כיוצא בזה ראיתי מרנא ורבנא ה"ר מאיר שדן
באחד שקנה קרקע והתנה בשעת הקנין שלא תהיה לאשתו שעבוד כתובתה עליו וגם על
אחד שקנה קרקע וצוה לכתוב השטר בשם אחיו כדי להפקיע ממנה שיעבוד אשתו ופסק
שתגבה כתובתה ממנו אחר שכיון להערים להפקיע תקנת חכמים לא תועיל לו ערמתו כל
שכן בנדון זה שצורך שעה הוא ומגדר מלתא ומלתא דשכיחא הוא.
ועוד שדין גמור הוא כמה שכתוב שראוי שיבטלו כל שטרי הברחות ותחבולות שנעשו עד
היום הזה וכשיבאו לפני ב"ד שיקרעום ותנתן דת בטילטולא על הסופרים ועל העדים שלא
יכתבו ולא יחתמו שטר על מתנת נכסים שיראו שיש בו תחבולה ומרמה אם לא שיציעו
הדבר לפני גדולי העיר ועל פיהם יעשו ואם יעברו ע"ז יעבירום מאומנותם.
סימן ק
לוה שאמר הריני משלם קבעו לי זמן שאלוה או אמשכן או אמכור ואביא המעות -
כתב הרמב"ם נותנין לו זמן ל' יום ואין מחייבין אותו ליתן משכון שאילו היו לו מטלטלין
בית דין גובין אותן מיד ואם ירצה המלוה יחרים סתם על כל מי שיש בידו מעות או
מטלטלין ומפליג אותו בדברים. ואין מחייבין את הלוה להביא ערב עד שיתן ע"כ. ונראה
שאם יראה לדיין שיש לחוש לו שמא יברח או ישמט שצריך ליתן ערב.
רב אלפס כתב בתשובה הזמן לפי ראות הדיין אם יראה לו שלא יספיק לו ל' יום יוסיף או
אם יראה לו שאין צריך כל כך יפחות. ואם יאמר התובע אני צריך לילך לדרכי ואיני יכול
http://www.daat.ac.il/he-il/toshba * דעת אתר * מעוצבת מהדורה * משפט חושן טור 210
210
לישב ולהתעכב לזמן אומרים לו עשה שליח שישב כאן וימתין עד שיגיע הזמן. וכתב ר"ח
שאין נותנין זמן אלא למלוה סתם או שהתנה עמו שיפרענו כל עת שיתבענו כיון שאין לו
זמן קבוע לפרעון. אבל הקובע זמן לחברו והגיע הזמן אין נותנין לו זמן אחר שכבר ידע
הזמן והיה לו לטרוח ולחזר אחר המעות לפיכך מורידין המלוה מיד לנכסיו. אבל הגאונים
כתבו שעל כל מלוה נותנין זמן.
וכן כתב רב אלפס בתשובה: נשלם הזמן שנותנין לו ולא בא כותבים מיד אדרכתא על
נכסיו. ואם לא ימצאו לו נכסים אין מנדין אותו שאין זה אפקירותא אלא שהוא נשמט
מלפרוע חובו. אבל אם יאמר איני רוצה לשלם שהוא מסרב לעשות ציווי ב"ד כותבין
אדרכתא על נכסיו ואם אין מוצאין לו נכסים מתרים בו שני וחמישי ושני ואח"כ מנדין אותו
ועומד בנידויו עד שישלם לו חובו או שעד שיטעון שאין לו כלום וישבע על זה.
ואם עמד בנידויו ל' יום ולא תבע להתיר נידויו מנדין אותו עוד שלשים יום ואם עמד בהם
מחרימין אותו. כל זמן שהוא בנידויו אסור לישב בתוך ארבע אמותיו חוץ מאשתו ובניו
הסמוכין על שלחנו ומותר לכל אדם לדבר עמו אלא א"כ הוסיפו עליו להחמיר שלא לדבר
עמו. וכאשר יבא המנודה לפייס לב"ד שזלזל בנידויו שיתירו לו הנידוי לפי שרוצה לקבל
הדין מתירין לו לאלתר. וכיצד אם נדוהו בפניו אין מתירין אלא בפניו ואומרים לו שרוי לך
מחול לך מותר לך. ואם נדוהו שלא בפניו מתירים לו שלא בפניו.
סימן קא
בא לפרוע אם יש לו מעות צריך ליתנם לו ואינו יכול לדחותו אצל מקרקעי או מטלטלי
ומיהא היכא דאיכא פסידא ללוה אם יפרע לו מעות יכול לדחותו ליתן לו קרקע כיצד ראובן
שמכר לשמעון שדה באחריות ולא נתן לו המעות אלא זקפו עליו במלוה ומת ראובן ובא
בעל חוב של ראובן לטורפה מיד שמעון ופייסו מדמי קרקע שנשאר עדיין בידו, בזה לא
נפטרו בני ראובן וצריך ליתן להם מעותיהם שנתחייב לאביהן בשביל קרקע בני ראובן
וצריך ליתן להם מעותיהם שנתחייב לאביהן בשביל קרקע ואם יתן להם מעות לא יהיה לו
במה לגבות דמי הקרקע שעליהם ליתן בשביל האחריות ואם יתן להם קרקע בחובם יכול
לחזור ולגבות מהם, לפיכך אם פקח הוא יתן להם הקרקע ויחזור ויטרפנו מהם. אבל אם
אין ללוה מעות אין צריך למכור כדי ליתן לו מעות אלא נותן לו ממה שיש לו.
וכתב אדוני אבי הרא"ש ז"ל יש לו מטלטלי וחפץ המלוה יותר במטלטלי מבקרקעי צריך
ליתנם לו אלא שנותן לו מאיזה מטלטלין שירצה הוא ואין המלוה יכול לומר מחפץ פלוני
אני חפץ שהוא חביב עלי.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 211
211
יש אומרים שאם יש לו מעות וקרקע או מעות ומטלטלין שיכול המלוה לומר במטלטלי או
במקרקעי אני רוצה. ולא נהירא שאין דינו אלא על המעות כיון שיש שם מעות. וכן אם אין
שם מעות אלא קרקע ומטלטלי אינו יכול לומר תן לי מקרקעי אלא יתן לו מטלטלין אם
ירצה. ואם אין לו אלא קרקע ובא ליתנו לו ואמר המלוה איני רוצה אותם ואיני מבקש עתה
ממך כלום אלא אמתין עד שיהיו לך מעות כתבתי למעלה בסי' ע"ד. יש אומרים שאם יש
ללוה שטרי חובות על אחרים שאין יכול להגבותם למלוה בחובו שאין גופם ממון ועוד
שהקלקול מצוי בהם.
ואדוני אבי הרא"ש ז"ל כתב שיכול להגבותם לו וישומו אותם כפי מה שהוא הלוה אם
הוא אלם וכפי מה שהם נכסיו עדית או זיבורית. ואם יש לו מעות ללוה ותולה אותם
בעכו"ם והמלוה חושש שהם שלו ואומר כן כדי לדחותו מהם מחרימין על כל מי שיודע
שיש לו מעות. ויש אומרים שאם הלוה אמוד אין שומעין לו וכופין אותו ליתן מעות. ואם
נודע שהממון שלו אלא שתלה אותם בעכו"ם ואינו יכול ליתן לו כי העכו"ם מעכב כופין
אותו למכור קרקע וליתן לבעל חובו מעות. וכן אם הדבר ידוע שיש לעכו"ם ערעור על נכסי
הלוה וירא המלוה ליטול קרקע מיראת ערעורו של העכו"ם צריך הלוה לטרוח ולמכור כדי
ליתן מעות. וכל מה שיתן לו מקרקעי או מטלטלי ישומו לו כפי מה שיוכל למוכרן מיד
ואפילו בביתו לפי השער ולפי הזמן ולא שיצטרך לחזר ולמוכרו בעיירות ובשווקים או
לעכבו עד שימצאו לו קונים או שיתייקר שאם לא כן נעלת דלת לפני לווין שיתן לו הפחות
שבביתו אם אין לו מעות והמלוה לא יוכל למוכרו לאלתר.
לשון הרמב"ם מגבין למלוה כל המטלטלין שימצאו ללוה לא יספיקו לו המטלטלין מגבין לו
קרקע אחר שיחרימו על כל מי שיש לו מטלטלין או על כל מי שיודע לו מטלטלין ואינו
מביאם לב"ד. וגובין כל קרקע שיש לו ואפילו אם הוא משועבד לכתובת אשה או לבעל
חוב שקדם גובין מיד לוה ואם יבא ראשון ויטרוף טורף ממנו. היו לו מטלטלין או קרקע ויש
עליו חובות לעכו"ם ואומר כל נכסיו משועבדים לעכו"ם ואם יטלו אותם ישראל יבאו
העכו"ם ויאסרו אותו ויהיה בשביה הורו רבותינו שאין שומעין לו ואין משגיחין בו ויגבה
הישראל ואם יאסרוהו עכו"ם הרי כל ישראל מצווין לפדותו.
סימן קב
לוה שיש לו מקרקעי ובא בעל חוב ליפרע ממנו מגבין לו את חובו מן הבינונית. ובשלו הן
שמין כגון שאם היה לו עידית ובינונית וזבורית אפילו אם הבינונית שלו טובה כעידית של
שאר העולם מגבין לו ממנו. היה לו ג' או ד' שדות בינונית לא יוכל המלוה לומר תן לי
משדה פלוני בינונית שהיא חביבה לי אלא ברשות הלוה הוא ליתן לו מאיזה שירצה. ואם
חפץ המלוה בזיבורית ואומר לו תן לי זיבורית טפי פורתא כתב הרמ"ה ששומעין לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 212
212
ואדוני אבי הרא"ש ז"ל כתב שיכול הלוה לומר לא נתן לך אלא כדינך אבל אם גם הלוה
רוצה ליתן לו זיבורית טפי פורתא אלא שהיא עתה בזול ועתידה להתייקר ואומר לו אם
חביבה היא עליך קח אותה כיוקרא דלקמיה בהא ודאי אין שומעין לו וצריך ליתנו לו כזולא
דהשתא שלא תנעול דלת בפני לווין, דא"ל אילו הוו לי זוזי גבאי הוינא שקילנא כזולא
דהשתא, וגם אתה חפץ למוכרה לי אלא שאתה רוצה לדחוק אותי שאקחנה כיוקרא
דלקמיה בשביל שמעותי בידך ולכך אין שומעין לו. אבל אם לא גילה בדעתו שרצונו
למוכרה אין כופין אותו ליתנו לו.
וכתב הראב"ד אם שואל עידית בציר פורתא אין כופין אותו ליתנה לו אפילו כיוקרא
דלקמיה ויש אומרים שגם בעידית כופין אותו ליתנה לו אפילו כזולא דהשתא אם גילה
דעתו שרצונו למוכרה, אלא שרוצה לדוחקו שיקחנה כיוקרא דלקמיה. ויש אומרים שאין
צריך ליתנה לו כזולא דהשתא, אבל אם ירצה ליקחנה כיוקרא דלקמיה צריך ליתנה לו
והכי מסתברא.
תשובה לגאון.
מי שאין לו אלא עדית ויש עליו בעל חוב אינו יכול למוכרה ולקנות בינונית שכך שנינו אין
לו אלא עידית כולן גובין מהעידית. ואפילו אם יש לו עידית במקומו ובינונית במקום אחר
אינו יכול לומר לו שיטול מן הבינונית שיש לו במקום אחר אלא צריך ליתן לו מעידית
שבמקומו ע"כ. אין לו אלא עידית או בינונית או זיבורית יקחנה כמה שהוא. יש לו עידית
ובינונית יתן לו בינונית. יש לו עידית וזיבורית לא יתן לו אלא זיבורית. יש לו זיבורית
ובינונית אם היה לו עידית בשעה שלוה ומכרה צריך ליתן לו בינונית, לא היה לו עידית יתן
לו מן הזיבורית. היה לו עידית בינונית וזיבורית והתנה עמו לפרעו מהעידית הכל לפי
תנאו. ואם התנה עמו לפורעו מעידית ויש לו עידי עידית ונפסדה קיימה עידית במקום עידי
עידית ואינו פורעו אלא מהבינונית. נוסח האדרכתא על נכסי בן חורין אתא פלוני ואפיק
שטר חוב על פלוני שסכומו כך וכך וזמנו ביום פלוני וקבענו לו זמן ב"ד ולא פרעו וכתבנו לו
אדרכתא על שדה פלוני וקרענו שטר חובו.
סימן קג
כאשר יורידו המלוה לנכסי הלוה יכנסו ג' שמאין לשום לו בהם כשיעור חובו. ואין להם
בשומא זו אלא כפי הזמן וכפי השער שנמכרין הקרקעות עתה באותו מקום. נחלקו
השלשה בשומא ואמר אחד במאה ושנים בר' או איפכא בטל היחיד במיעוטו אמר אחד
במאה ואחד בפ' ואחד בק"כ הולכין אחר אותו שאומר במאה וכן על דרך זה עושים
לעולם. שמוה ג' ואומר הלוה ישומו אותו ג' אחרים הבקיאין יותר בשומא אין שומעין לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 213
213
ואחר השומא יכריזו עליה ל' יום פעמים בכל יום בוקר וערב שדה פלוני כך היא יפה ובכך
נישומת כל הרוצה ליקח יבא ויקח על מנת לפרוע לבעל חוב בחובו. לא הכריזו רצופין אלא
רק ב' וה' צריכין להכריז ששים יום בכל יום שני וחמישי שבהן. וכל מי שיבא ויעלה בה על
השומא יקחנה. לא מצאו מי שעלה שומתה מוכרין אותה בכדי שומתן. לא מצאו בכדי
שומתן מחליטין אותה למלוה בכדי שומתן. וכן אם מוצאין קונה והמלוה רוצה ליקח אותה
בשומא או שמוסיף על שומא הוא קודם לכל אדם ומכל מקום משלימין כל ימי ההכרזה
אולי יבא מי שיתן יותר ממנו. ואין מחזיקים אותו בה לאכול פירותיה עד שישלימו כל ימי
ההכרזה.
לשון הרמב"ם ואח"כ שמין לו ג' מאותו שדה כדי חובו ומכריזין עליה כפי מה שיראו עד
אשר יפסקו המוסיפין ומורידם אותו בחובו לחלק ששמוה ע"כ. יראה מדבריו שאין צריך
להכריז ל' יום אלא בשל יתומים. ונראה שאין לחלק כיון שנמכר שלא מדעתו ע"פ ב"ד
צריך שומא והכרזה כמו בשל יתומים. וכיון שצריכין לעשות הכרזה אי טעו ומכרו בלא
הכרזה מכרן בטל. וכן לענין אם טעו ופחתו או הותירו על שתות בדבר שאין צריך הכרזה
מכרן בטל כמו בשל יתומים. אבל הרמב"ם כתב אם פחתו או הותירו אפילו כל שהוא
מכרן בטל וכן כתב רב אלפס. ואם אין שיעור שדה באותו חלק ששמו ב"ד למלוה בשביל
חובו יכול לומר ללוה או מכור לי מהנשאר לך כדי שיגיע לי שיעור הראוי לי או פרע לי
מעותי. וכן אם היה הדבר בהפך שלא נשאר ללוה כשיעור יכול לכוף למלוה שיקננו ממנו
במעות.
שאלה לאדוני אבי הרא“ש ז“ל:
ששאלת.
קרקע שעשו בית דין שומא והכרזה להוריד בו המלוה ואירע שנשתהא כמו ו' חדשים שלא
הורידוהו בו אם יש להורידו ע"פ אותה שומא והכרזה או לא.
תשובה:
כל זמן שלא החליטו ב"ד הקרקע למלוה אי אייקור או זול ברשותא דלוה קאי וצריך
לעשות שומא אחרת. ואם ירד המלוה לנכסי לוה והחזיק בהם או מכרו בלא ב"ד אינה
כלום. אפילו היתה משכונו בידו או אפותיקי מפורש כיון שיכול לשלמו ולסלקו במעות אין
לו בה כלום למוכרה או לירד בה בלא ציווי ב"ד ויש אומרים שאם עבר הזמן שקבעו לו
לפרוע או שהיא משכונא מוחזקת בידי המלוה שיכול למוכרה. והרמב"ן כתב שבכל ענין
אינו יכול למוכרה בלא ב"ד.
שאלה לאדוני אבי הרא“ש ז“ל:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 214
214
ששאלת.
מלוה שרוצה לירד לנכסי לוה בלא שומא והכרזה בשביל שכתוב בשטר שיהיה לו רשות
לגבות חובו מכל מה שימצא ללוה בלא רשות ב"ד בלא שומא והכרזה בין בשוין בין
בפחות ואומר כל תנאי שבממון קיים.
תשובה:
ודאי כל תנאי שבממון צריך לקיימו אם לא שיהיה מנהג לבטל כי בכאן אני רואה שכותבין
בהם שיהיה לו כח לירד ולמכור נכסיו בלא שומא והכרזה אעפ"כ נוהגין שב"ד מורידין
אותו בשומא והכרזה. אע"פ שיש לדון ע"פ הלשון שנהגו הסופרים לכתוב בשטרות
כדאמרינן רבי מאיר היה דורש לשון הדיוט, מיהו בנדון זה נראה לי דלאו כל כמיניה לירד
לנכסי לוה אלא בכח ב"ד. מלוה שירד לנכסי יתומים קודם שתבעו לדין גזלן הוי, שאין
נפרעין מנכסי יתומים אלא בשבועה וקודם שישבע אין לו שום זכות בנכסים דמי יימר
דמישתבע וכל זמן דלא מישתבע קיימי נכסי בחזקת יתומים הלכך כל הפירות שאכל מנכין
לו מחובו והשאר יגבו לו ב"ד מנכסי היתומים. וכאשר יורידו ב"ד המלוה לנכסי הלוה
קורעין לו האדרכתא. וכותבין לו שומא. וזו נוסחה: במותב תלתא הוינא ואסיק פלוני
אדרכתא דאיתעביד ליה על שדה פ' מחוב פלוני שהיה כך וכך ומזמן כך וכך כדכתוב
באדרכתא דיליה וקרענא ליה ואנחנא בתר הכי שמנא ליה ואכרזנא ליה להאי ארעא ל' יום
כתקון חכמים ולא אסיקו דמי דההיא ארעא אלא כך וכך זוזי ולא אשכחן מאן דבעי לזבנא
ושדרנא מבי דינא תלתא אינשי מהימני ובקיאין בשומא, ושמו ליה ההיא ארעא בכך וכך
זוזי דלהוי דיליה למיכל פירא דארעא בלא נכייתא וליהוי ליה רשותא למיבנה ולמיסתר
ולמיעבד מינה כל רעות נפשיה ולא ימחה ביה איניש כלום דהכי איפסיק דינא קדמנא
דיינים דחתימו מתתאי. ואי אתי איניש מעלמא וטריף ליה מהדין פלוני דשמינן ליה בדינא
אחריותיה על הדין פלוני דהות חיליה מן קדמת דנא. ובתר דשמינן ליה ארעא קרענא
לשטרא דאדרכתא וכתבנא ליה הדין שטרא ומה דהות קדמנא אנחנא בי דינא כתבנו
וחתמנו להיות בידו לזכות ולראיה.
בית דין ששמו קרקע של לוה למלוה בחובו ואחר זמן רצה הוא או יורשו לפדותה וליתן לו
מעותיו הדין עמו אפילו שהתה בידו כמה שנים. ודוקא במקרקעי אבל שמו לו מטלטלי
בפרעון חובו אין צריך להחזירם. כתב בעל התרומות מלוה שסתר ובנה כרצונו בקרקע
ולפי מראית העין לא השביח הקרקע באותו הבנין אלא שהוא היה חפץ לבנותו כך אף על
פי שהוא כמקולקל בעיני הלוה כשבא לסלקו צריך לתת לו דמי הבנין. ויש חולקים בדבר
ואומרים כיון שלא השביחו מחזיר לו דמי חובו ונוטל הקרקע. ואם השביח הקרקע מאיליו
כגון דאייקור ושוה כפלים. כיון דשומא חוזרת לעולם הרי המעות אצל הלוה עדיין כמלוה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 215
215
ואם יטול המלוה אותו שבח דממילא הוה ליה כנוטל שכר המתנת מעותיו והוה ליה
כריבית. אבל שבח הבא מחמת הוצאה נוטל ונשבע כדין כל יורד ברשות.
ואדוני אבי הרא"ש ז"ל כתב שאם השביחה המלוה אינה חוזרת כלל אפילו אם ירצה
הלוה ליתן לו הוצאה שהוציא עליה. ואם נתייקרה חוזרת לו אם ירצה ליקחנה כפי היוקר
ששוה עכשיו.
כתב הרמב"ם והוא הדין נמי אם שמו נכסי לוקח למלוה דהדרא ליה או ליורשיו. אימתי
שירצה לוקח ליתן למלוה המעות ויקחנה.
ואדוני אבי הרא"ש ז"ל כתב דלא הדרא ליה. ומה דשומא הדרא היינו משום ועשית הטוב
והישר שישאר הקרקע ביד בעליו. אבל לוקח שלקח שיעבוד המלוה לא שייך ביה הטוב
והישר כי נכנס בשעבודו של מלוה ולקחו במעותיו. יחזור ויקבל מעותיו מן המוכר וישאר
למלוה שיעבודו. שמו אותו לבעל חוב בחובו וחזר גם הוא ונתנו לבעל חוב שלו בחובו גם
השני צריך להחזירו לבעליו. ויפה כח השני דבין אם שמוה לבעליו הראשון במאה והוא
נתנו לשני בר'. או אם שמוה לבעליו הראשון במאה והוא נתנו לשני בר'. או אם שמוה
לראשון בר' והוא נתנה לשני במאה לעולם לא יחזירנה אלא בר'. ואם לאחר ששמוה
לבעל חוב מכרה לאחר או נתנה או הורישה שוב אינה חוזרת לבעלים. ודוקא שהורישה
בחייו לאחד מיורשיו, אבל ירושה דממילא יורש במקום מוריש הוא וצריך להחזירו.
וביאר אדוני אבי הרא"ש ז"ל בתשובה:
דוקא שלא היה לו אלא יורש אחד בהא אמרינן דהדרא. אבל היו לו יורשים הרבה וחלקו
ונפל הקרקע לחלקו של אחד מהם אפילו לא שמאוה לאביהם בחייו אלא לאחר מיתתו
שמוה ליורשין קודם שחלקו ירושת אביהן וחלקו ונפל זה הקרקע לחלק אחד מהם לא
הדרא דקיימא לן אחין שחלקו לקוחות הם ונמצא אותו שירש שדה אביו מכר חלק שהיה
לו בקרקע שגבה אביו בחובו לאחיו. ואחיו מכר החלק שהיה לו בקרקע של אביו. והוה ליה
כמו זבינא דלא הדרא ליה כי אדעתא דארעא נחית מי שנפל לחלקו השומא שיהיה
בקרקע כמו לאחיו ולא שירש אחיו קרקע והוא מעות.
שמוה לאשה בחובה ונשאת ומתה וירש הבעל זכותה או שמוה ממנה ונשאת ומתה וירש
הבעל זכותה לא מיהדר ולא מהדרינן ליה שאין לו דין יורש שהוא חשוב כלוקח. הגבה
אותו לוה למלוה מרצונו בלא ב"ד לא מהדרינן ליה.
כתב הרמב"ם קנו מידו שלא לסלקו לא הדרא כיון שמחל כמו דינא דבר מיצרא דמהניא
ביה קנין. היתה השומא בטעות כגון שומר חנם שפשע וחייבוהו לשלם ושמו קרקע שלו
ואח"כ נמצא שהפקדון היה ברשותו לא הויא שומא והדרא אפילו מכרו הראשון או הורישו.
והוא הדין נמי אם שמוה לבעל חוב בחובו ואח"כ נתברר שהיו ללוה מעות מצויין דהוי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 216
216
שומא בטעות ואם ירצה המלוה יכוף הלוה שיקחנה ויתן לו מעותיו אבל אם העשיר אח"כ
אינו יכול לכופו שיחזור ויקחנה דהוה ליה כמו קנאה ממנו על תנאי שאם ירצה הלוה
שיחזור ויקחנה ואם לא ירצה לא יקחנה.
סימן קד
מי שיש עליו בעל חוב הרבה כל מי שקדם זמן קנין של שטרות קודם הוא לגבות אפילו
אם הגיע זמן הפרעון של המאוחר קודם כגון שלוה מראובן בשטר בניסן וקבע זמן הפרעון
לשנה ולוה משמעון באייר וקבע לו זמן בחצי שנה אע"פ שזמן פרעון של אחרון קודם לזמן
פרעון הראשון ראשון שקדם זמן קנייתו קודם לגבות בין מלוה בעצמו בין מלקוחות. ואם
קדם המאוחר וגבה קרקע מוציאין מידו ואם מכרה קודם שהספיק הראשון להוציאם מידו
אין המוקדם חוזר עליו אפילו אם המעות בידו עדיין אלא חוזר על הלקוחות ששיעבודם
בידו. ואם מכרם לעכו"ם שאינו יכול להוציאו מידו אז חייב לשלם לו אפילו אין המעות בעין
מדינא דגרמי.
שאלה לאדוני אבי הרא“ש ז“ל:
ששאלת בעל חוב שגבה חובו מבתי שמעון בכתב שלטון העיר אחר שעשו הכרזה שלשים
יום אח"כ בא בעל חוב המוקדם להוציא ממנו וטען המאוחר כיון שלא ערערת בשעת
הכרזה הפסדת כחך.
תשובה:
אם היה הכרוז יוצא כל מי שיש לו זכות ושיעבוד על קרקע זה יבא ויערער וכל מי שלא
יערער עתה יבטלו זכיותיו כיון שנהגו כן דינא דמלכותא הוא ובטלו זכיותיו. אבל אם
בסתם הכריזו כל מי שיש לו זכות יבא ויערער לא בטלו זכיותיו למי שלא בא בשביל
השתיקה שאין כאן מחילה ושמא לא היה נראה לו שיש מקום וזמן באותה שעה.
במטלטלין אין בהם דין קדימה לפיכך אם קדם המאוחר וגבה אין מוציאין מידו.
שאלה לאדוני אבי הרא“ש ז“ל:
לוי הוציא שטר על ראובן וקודם שהזמינו לדין שלח הדיין וסגר חנותו ואח"כ הוציא שמעון
שטר מוקדם לשל לוי וטוען שאין זה בעל חוב מאוחר שקדם וגבה מה שסגר הדיין חנותו
של ראובן, הדין עם שמעון מה שסוגר החנות אין זו גבייה כל זמן שלא שמו הסחורה
ונתנוה ללוי. שיעבד לו מטלטלי אגב מקרקעי אז דינו כמקרקעי ואם קדם המאוחר וגבה
מוציאין מידו. ואם קדם המאוחר וגבה מעות אין מוציאין מידו שהרי מטבע אין בו סימן
שיוכלו עדים להעיד על אלו המעות שראו אותן עצמן ביד הלוה והוה ליה כמו לוה ולוה
באגב, וקנה וחזר וקנה שזכה התופס בין אם הוא ראשון או אחרון. ואם אפשר הדבר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 217
217
להתברר בעדים זכה הראשון. והכל לפי ראות עיני הדיין. והא דבמקרקעי שייך קדימה
דוקא שהיו בידו קודם שלוה אבל אם קנאם אחר שלוה מבעלי חובים הרבה אף על פי
ששיעבד לכל אחד מהם מה שעתיד לקנות אין בהם קדימה וכל הקודם בהן זכה ואפילו
הוא אחרון.
לוה וכתב לו מה שאני עתיד לקנות משועבד לך ואחר כך קנה שדה וחזר ולוה מאחר
השדה משועבד לראשון. היו עליו בעלי חובים הרבה כולם ביום א' או בשעה אחת במקום
שכותבין שעות אין בהם דין קדימה וכל הקודם בהם זכה בין במקרקעי בין במטלטלי.
כתב הרמב"ם וכן הדין בלוה ולוה ואח"כ קנה שאין בהן דין קדימה ומי שקדם וגבה מהם
אפילו קרקע אין מוציאין מידו וכן כתב ה"ר יונה. וכתב ומיהו דוקא שגבה בב"ד כגון
שהגבוהו ב"ד קודם שידעו שהיה שם חוב אחר, אבל אם מעצמו גבה אפילו ע"י שומא
דליכא למימר מאן שם לך מה שגבה לא גבה. וכתב אדוני אבי הרב רבינו אשר ז"ל נראין
דבריו במקרקעי אבל במטלטלי מה שגבה גבה, אפילו שגבה מעצמו ובספר אבן העזר
בסימן ק"ב פירשתי דין כתובת אשה ובעל חוב המאוחר שקדם.
היו בעלי חובים זמנם שוה ובאין לגבות כאחד וכן בעלי חובות שאחד מהם קדם לחברו
ובאין לגבות ממטלטלי שאין בהם דין קדימה או שבאין לגבות ממקרקעי שקנה הלוה אחר
שלוה מן האחרון, ואין בנכסים כדי שיגבה כל א' ואחד חובו חולקין הנכסים ביניהן. כיצד
לרבנו חננאל כל אחד ואחד נוטל לפי מעותיו עד שיפרע מחובו. כיצד, היה האחד במנה
ואחד במאתים ואחד בג' מאות חולקין הנכסים לששה חלקים ויטול של מנה חלק אחד
ושל מאתים שני חלקים ושל שלש מאות שלשה חלקים.
ולרב אלפס חולקין בשוה ממש עד שיפרע מחובו. כגון אם היו שם ג' מנים יטול כל אחד
ואחד מנה. היו שם פחות מג' מנים חולקין בשוה. היו שם יותר מג' מנים חולקים שוה
בשוה [ויסתלק בעל המנה] והשאר חולקים ב' הנשארים. כיצד, היו שם ה' מאות או פחות
חולקים ש' בשוה [ויסתלק בעל המנה] והשאר חולקין אותו השנים. היו שם ת"ר חולקין ש'
בשוה ויסתלק בעל המנה וחוזרים וחולקים מאתים בין השנים ויסתלק בעל המאתים
ומאה הנשארים יקחם בעל השלש מנים. וכן כתב הרמב"ם ולזה הסכים אדוני אבי
הרא"ש ז"ל.
מי שהוציא שני שטרי חובות על אחד שנעשו ביום אחד מסכום אחד הרי גובה שניהם ואין
אומרים שניהם נעשו על הלואה אחת. ואם יש מלוה בשטר ומלוה ע"פ קודמת לגבות
מבני חרי כיון שעדים מעידין שקדמה.
ורב אלפס כתב שמלוה בשטר קודמת אף ע"פ שהיא מאוחרת ששיעבוד שטר דינו כמכר.
וכשם שמלוה ע"פ אינו גובה מלקוחות מאוחרים מפני שאין לה קול, כך אין גובין מבני חרי
http://www.daat.ac.il/he-il/toshba * דעת אתר * מעוצבת מהדורה * משפט חושן טור 218
218
שנשתעבדו לאחר מכן מפני שאין לה קול. אבל מלוה ע"פ מוקדמת קודמת למלוה ע"פ
מאוחרת.
כתב הראב"ד ראובן שלוה על פה מנה משמעון בעדים ומת תוך זמן ההלואה והניח
קרקע לחנוך בנו ששוה מנה וחנוך לוה לאחר מיתת אביו מנה מלוי בשטר והגיע זמן
השטר ליפרע ובא לוי לגבות הקרקע שירש חנוך מראובן אביו וטוען שמעון אני קודם
שכבר היה משועבד לי בחיי אביו ומלוה על פה גובה מן היורשין הדין עם לוי אע"פ שעדיין
לא הגיע זמן של שמעון וליכא למיחש לפרעון לא מן האב ולא מן הבן אפילו הכי לוי קודם
לשמעון שהרי מלוה בשטר מאוחרת קודמת למלוה על פה מוקדמת. וכותבין ב"ד שטר
חוב לשמעון על חנוך במנה שהרי המזיק שיעבודו של חברו חייב מדינא דגרמי וכל שכן
זה שפרע חובו משיעבודו של חברו. ואם עבר זמן הלואת שמעון אע"פ שמת ראובן תוך
הזמן יכול לוי לטעון לשמעון שמא פרעך חנוך כשעבר הזמן, ואף אם יאמר שלא פרעך
איני מאמינו כי הוא עושה עמך קנוניא להפקיע שעבודי, ואף בשבועה איני מאמינו, וישבע
לוי לשמעון שלא פרעו חנוך אם אין נאמנות בשטרו, וכותבין לשמעון שטר על חנוך במנה.
ואם לוה חנוך מלוי בחיי אביו ואח"כ מת אביו אז שמעון קודם ללוי אע"פ שכתב חנוך ללוי
דאקני הואיל ובשעת השיעבוד לא היו הנכסים של חנוך. מלוה שלא מצא נכסים ללוה
ליפרע מהם חובו אלא מה שנתנו לו על תנאי שאמר לו ואחריך לפלוני יש אומרים שהוא
גובה מהם דכי היכי שהם קנויים לו לענין שיכול למוכרם דקיימא לן ירד הראשון ומכר אין
לשני אלא מה ששייר ראשון כך יכול לשעבדם.
והרמב"ם חילק בין מכר לשיעבוד שאף ע"פ שיכול למוכרה אינו יכול לשעבדם ואין בעל
חוב גובה ממנו אלא הפירות אם בא הראשון חי. ואם מת הראשון ואח"כ בא בעל חוב
לגבות מהם אין מגבין לו מהם כלום אפילו עשאן אפותיקי אלא הרי הן של שני. לוה שנפל
הבית עליו ועל אביו או עליו ועל אחיו ואין שם יורש אלא הוא ובני הלוה אומרים אבינו מת
ראשון וירש את מורישו בקבר והוריש לנו ואין לבעל חוב ליטול ממנו כלום שאינו נוטל
בראוי והמלוה אומר המוריש מת ראשון ונמצא שזכה הלוה בנכסים מחיים ובעל חוב גובה
מן היורש על בעל חוב להביא ראיה שהמוריש מת ראשון ואם לא לא יטול כלום מאותם
הנכסים.
סימן קה
התופש לבעל חוב במקום שחב לאחרים כגון ראובן שחייב לשמעון ולוי ואין לו כדי לפרוע
לשניהן ובא יהודה ותפש לראובן בשביל שמעון אינו מועיל לו כלום כיון שיש בו חובה ללוי
שהרי לא ישאר לו במה שיפרע ללוי ואפילו עשאו שמעון שליח וכתב לו הרשאה לא מהני.
אבל אפוטרופא שתפס בשביל היתומים כתב ר"ח דמהני. ואם ראובן חייב ג"כ ליהודה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 219
219
מהני מה שתפס לצורך שמעון אע"פ שלא תפש לצורך עצמו מגו דאי בעי זכי לנפשיה זכי
נמי לחבריה. ואם הלוה אומר לו זכה בחפץ זה בשביל פלוני בעל חובי ודאי זכה לו ואפילו
אם יש לו בעלי חובים אחרים. ובמקום שאינו חב לאחרים כגון שאין לו בעלי חובים אחרים
מהני תפישה. וכתב רב אלפס דוקא דאית ליה פסידא לבעל חוב כגון דמת לוה ואם לא
תפיס ליה מפסיד לגמרי דנכסי דיתמי לא משתעבדי אי נמי בגברא דמפסיד נכסיה או
העני וירד מנכסיו. אבל אם הוא אמוד לפרוע לא מהני. וה"ר פרץ כתב דלא מהני תפישה
אלא כשעבר הזמן.
ולא נהירא לאדוני אבי הרא"ש ז"ל אלא אפילו תוך הזמן נמי מהני אם אין לו נכסים
אחרים ויפסיד המלוה אי לאו הך תפישה.
וכתב הרמ"ה דוקא דנקיט בעל חוב שטרא בידיה דיכול השתא לקיימו בבי דינא אי נמי
מחייב בעל חוב השבועה לא מפקינן מיניה דתופס אלא אומרים לו לישבע מיד ונוטל
התופש אבל אי לית ליה ראיה מהדרינן ממונא למריה ולא מצי למימר קבעו לי זמן
דמייתינא ראיה.
כתב בעל העיטור התופש לבעל חוב במקום שאינו חב לאחרים חייב באחריותו דשוי
נפשיה עבד לוה לאיש מלוה וכיון שקנה נפטר הלוה וחייב באחריותו.
ומדברי אדוני אבי הרא"ש ז"ל יראה שאינו חייב באחריותו, שכתב אם יאמר הלוה
לתופש קבל עליך אחריות או החזר לי מה שתפשת שומעין לו, דאפילו רב דאמר הולך
מנה לפלוני שאני חייב לו, אם בא לחזור וליטלו אין שומעין לו ואפילו הכי הוא באחריות
הלוה, שאני התם שנתנו לו מדעתו והאמינו אבל זה שתפס שלא מדעתו יכול לומר לו לא
מהימנת לי ע"כ. משמע אבל בסתם אינו חייב באחריותו.
כתב הרמב"ן נפקד שתפש בפקדון לתופשו לבעל חוב במקום שאינו חב לאחרים מועיל
לו תפישתו לענין זה, שאם מת המפקיד שאינו נעשה מטלטלין אצל בניו ושביעית אינו
משמטתו ואם נתנו לאחר אינו נתון. ומכל מקום אם אין בעל חוב כאן אין הנפקד יכול
לעכב הפקדון בשבילו, ואפילו אם הלוה מודה ולכשיבא המלוה יאמר אני תפשתי בשבילו
וידונו ב"ד ביניהם. ואם הנפקד מסרו ליד המלוה אין זה פשיעה ואפילו אם היה שומר שכר
אינו מתחייב בכך לפי שאומר למפקיד אילו החזרתיה לך היה גובה ממך או משאר נכסיך.
סימן קו
מלוה שבא בשטר מקויים ואין הלוה בפנינו כתב ר"ח שאין נזקקין לו שאין נפרעין כלל
שלא בפניו אפילו בשבועה אבל רב אלפס כתב שגובין לו בשבועה ולזה הסכים אדוני
אבי הרא"ש ז"ל.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 220
220
וכתב הרמ“ה דאפילו פטרו משבועה אינו מועיל אלא אם כן פירשו בפירוש. ובעל
התרומה כתב שאם כתב בו נאמנות עליו ועל באי כחו בית דין בכלל באי כחו הן. אבל אם
כתב בו נאמנות סתם אין ב"ד הפורעין שלא בפניו בכלל וצריך לישבע.
ואדוני אבי הרא"ש ז"ל כתב בתשובה שאין צריך שבועה אפילו בנאמנות סתם.
ויש אומרים אפילו אין בו נאמנות והלך למדינת הים בתוך הזמן כיון שחזקה שאין אדם
פורע תוך זמנו. ולא נהירא כיון שעתה עבר זמנו יש לחוש שמא שלח לו מעותיו ממקום
שהוא ע"י שליח והוא טוען שאבד שטרו וכתב לו שובר עליו.
כתב רב אלפס ודאי אי מצי לשדורי ליה ולאודועיה מודעינן ליה וכתב הרמ"ה שאם הוא
קרוב כדי שיוכל השליח לילך ולבא תוך קל"ח ימים מודעינן ליה ולא כתבינן אדרכתא
אנכסיה עד דמשדרינן ומודעינן ליה. ואם חזר השליח ואמר שלא היה רוצה לבא כתבינן
אדרכתא אנכסיה מיד ואם אמר השתא אתינא אי נמי איעכב שליח עד האי שעורא
מנטרינן ליה טפי לא מנטרינן ליה.
ואדוני אבי הרא"ש ז"ל כתב האי אפשר לאודועי שכתב רב אלפס נראה לי כדי שילך
שליח ויחזור תוך ל' יום שהוא זמן ב"ד דטפי משלשים יום אין לנו לאחר פרעון הלוה.
והמלוה יתן שכר השליחות ויוסיפנו עם חובו ויגבנו עם חובו. ואין השליח יכול לילך ולחזור
תוך ל' יום יורדין לנכסיו מיד ומגבין לו חובו.
כתב הרמב"ם ג' ראיות צריך להביא לב"ד ואח"כ נפרע שלא בפניו. ראשונה לקיים שטרו
שניה שבעל חובו במדינה אחרת ואינו מצוי כאן שלישית שנכסים אלו של פלוני הן.
ואדוני אבי הרא"ש ז"ל כתב בתשובה על דבריו כיון שהנכסים היו בחזקת הלוה עד היום
יורדין לנכסיו אע"פ שאין ידוע היאך באו לידו אם בירושה אם בקנייה ואם יבא אחר בשטר
או בראיה מוקדמת לשטר המלוה יוציא ממנו. ששאלת אם ב"ד יכולים למשכן לבעל חוב
קרקע בחובו כמו שיכולין למוכרו ועבדי ליה דטבא ליה כדי שיחזור לו קרקעות שיפדנו
היום או מחר נראה שאלתך כשהלך הלוה למדינת הים שאם הוא בכאן נשאלה את פיו
ויעשו כמו שאמר. ואם אינו בפנינו ב"ד יעשו כאילו היה בפנינו ומבקש זכותו וטוען טענה
שהיא טובה לו כך יעשו בית דין ויחפשו וידרשו כל דבר שהוא טוב לו זה יעשה לפי שזכין
לאדם שלא בפניו.





סימן קז
מצוה על היתומים לפרוע חוב אביהן וכופין אותן בכך כמו שכופין את אביהן.
במה דברים אמורים שהניח להן אביהן אחריות נכסים שאז נשתעבדו אלו הנכסים בחיי
אביהם אבל אם לא הניח להן אחריות נכסים מצוה עליהן לפרוע חובות אביהן משום כבוד
אביהן. אבל אין כופין אותן דמטלטלי דיתמי לא משתעבדי לבעל חוב מן התורה אפילו הם
מופקדים ביר המלוה או ביד אחרים. וטעמא משום דמצות כיבוד היא מצות עשה שמתן
שכרה בצדה וכל מצות עשה שמתן שכרה בצדה אין ב"ד שלמטה מוזהרין עליה, אבל אם
לא ירשו כלום מאביהן אין חייבין לפרוע חוב אביהן ואפילו מצוה נמי ליכא. טען היורש
שאביו לא הניח לו ממון ואינו חייב לפרוע חוב אביו משלו.
כתב רב אלפס בתשובה אם טען המלוה וודאי שאביו הורישו ממון נשבע היורש היסת
ונפטר. ואם טוען שמא אין עליו אלא חרם סתם כדין כל הבא בטענת שמא. אבל אין
להשביע משום תקנת הגאונים שתקנו להשביע ללוה שלא תקנוהו אלא על הלוה בעצמו
אבל לא תקנו על היורש. יורש שמכר כל הנכסים ודאי בעל חוב טורף מהלקוחות אפילו
אם יש ביד היורש נכסים משלהן לפי שהנכסים שלהן אינם משועבדים לחוב אביהן. ואם
היורש רוצה לסלק המלוה במעות יכול לסלקו מהנכסים שמכר אע"פ שלא ירש המעות
מאביו אלא אם כן עשה אביו נכסים אלו אפותיקי מפורש לבעל חוב. אבל אם אין יורש
משל עצמו לא מטלטלי ולא מעות אלא קרקע ורוצה ליתן למלוה כדי לסלקו מן הלקוחות,
יכול המלוה לומר איני רוצה אלא בנכסים שהניח אביך שהם משועבדים לי, ואפילו הם
פחותים מנכסי היורש אין מכריחין לאדם ליטול נכסים שאינו חפץ בהן ולא היה שיעבודו
עליהם.
ואם אין בעל חוב יכול לטרוף מהלקוחות כגון שמכרם לעכו"ם או מלוה על פה או מלוה
בשטר ולא שיעבד לו מטלטלי אגב מקרקעי לדברי רב האי גאון שפירש בההוא דיתומים
שקדמו ומכרו בנכסים מועטים מה שמכרו מכרו, דבתר דתקינו מזוני ממטלטלי דיתמי
חייבים לזונם מן הדמים הכי נמי כיון דבעל חוב גבי ממטלטלי דיתמי גבי נמי מהדמים.
ואדוני אבי הרא"ש ז"ל תמה על דברי רב האי וכתב כיון דהני זוזי לא אישתעבדו אבנות
אלא שעבודייהו אניכסי אבוהון וכיון שמכרו ואין יכולין לטרוף הפסידו מזונותיהם, למה
הדבר דומה למלוה ע"פ שיצא על היתומים ומכרו הנכסים שאין בעל חוב גובה מן המעות
שבידם ולא הני זוזי שבק אבוהון ע"כ נמצא לפי דבריו אין בעל חוב גובה מהמעות שבידם.
ונראה לי שאם מכרו קרקע שחייבין לשלם ולא מטעם חוב אביהן אלא מטעם מזיק
שיעבודו של חברו דקיימא לן שהוא חייב ואין לך מזיק גדול מזה שהכניסו למקום שאינו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 222
222
יכול לגבותו. ואם ימכרו מטלטלין אין חייבין לשלם שאין שיעבוד בעל חוב על המטלטלין.
אע"פ שתקנו הגאונים לגבות ממטלטלי דיתמי היינו דוקא בעוד שהם בידם אבל אם מכרו
נוקמיה אדאורייתא ואין חייבין לשלם. ומיהו אדוני אבי הרא"ש ז"ל כתב בתשובה שאף
אם מכרו קרקע אין חייבין לשלם, שאפילו מזיק שיעבודו של חברו ליכא כי לא קלקלו גוף
הקרקע כלום עד כאן. אף על פי שנראה לחלק כמו שכתבתי איני משיב על דבריו.
גבו קרקע בחובת אביהן אותו הקרקע משועבד לבעל חוב של אביהם כאילו היה גבוי כבר
בחיי אביהן. תפש המלוה מטלטלים מחיים גובה מהם. טען המלוה שמחיים תפשן והיורש
טען שלאחר מיתה תפשן, על היורש להביא ראיה או ישבע המלוה שכך וכך הוא חייב לו.
ויכול לטעון עד כדי דמיהן, וכולל בשבועתו שמחיים תפשן. ואם תפס משטרי חובות של
הלוה שהיו לו על אחרים ואומר שמחיים תפשן, כתבתי למעלה בסימן ס"ד. כתב אדוני
אבי הרא"ש ז"ל האידנא שתקנו הגאונים לגבות ממטלטלי דיתמי כל שיעבוד, וסמך
המלוה על מטלטלי כמו על מקרקעי, כופין אף במטלטלי וכן עמא דבר עד כאן.
וכן כתב הרמב"ם כבר תקנו הגאונים האחרונים שיהא בעל חוב גובה מהיתומים
ממטלטלי שירשו מאביהן וכן דנין ישראל בכל בתי דינים שבעולם. ובמערב כותבין בשטר
חוב שיש לו לגבות מהמטלטלין ומן המקרקעי בחייו ובמותו, ונמצא גובה בשביל התנאי
יתר על התקנה. וסייג גדול הוא בדבר שמא לא ידע הלוה בתקנה ונמצא גובה ממון של
יתומים שלא כדין שאין כח בתקנת אחרונים לחייב בהן יתומים ע"כ.
ויש אומרים שתקנת הגאונים לא היתה אלא במלוה בשטר אבל במלוה על פה לא תיקנו
שאין בו משום נעילת דלת דלא שכיח, ולכך לא תקנו בה שיגבו מטלטלין שירשו מאביהן
דאוקמוה אדאורייתא. ולא נהגו כן אלא אף במלוה על פה גובין מהן ואפילו קנאם הלוה
אחר שלוה ולא כתב דאיקני דיורש במקום אביו קאי. וכן גובין ממלוה שהיה לאביו ביד
אחרים בין אם גבו קרקע או מעות. ואם ירשו קרקע ומטלטלין ואינו מפורש בשטר שיגבה
ממטלטלין בין בחייו בין במותו והיתומים רוצין שיגבה ממקרקעי ולא ממטלטלי שומעין
להן, שלא תיקנו להכריחם ממטלטלי אלא כשאין להם קרקע, אבל כשיש להם קרקע דינו
במקומו עומד, שמטלטלין שלהם אינם משועבדים לבעל חוב. היה על אביהם חוב של
מנה והניח קרקע שוה נ' זוז ומת ובא בעל חוב וטרפו, ונתנו לו היורשים נ' זוז סתם
ולקחוה ממנו יכול לחזור ולטרפו בשביל נ' זוז הנשארים, אלא א"כ פירשו אלו החמשים
זוז שאנו נותנים לך הן בשביל הקרקע ששוו נ' זוז. ירשו האחים קרקעות מאביהן וחלקום
ובא הבעל חוב לטרוף אם לא ירשו אלא שני שדות ולקח כל אחד שדה אחת, אינן יכולין
לומר לבעל חוב קח מכל אחד חצי שדה שהן במקום אביהן. ואילו היה אביהן קיים ואומר
טול מכל אחד ואחד שבשדותי חלק חובך משדה זה וחלק חובך משדה זה אין שומעין לו
אלא ב"ד מגבין לו כל חובו משדה אחת כך כשבא לגבות שדה מהיתומים נוטל שדה אחת
http://www.daat.ac.il/he-il/toshba * דעת אתר * מעוצבת מהדורה * משפט חושן טור 223
223
מאיזה מהן שירצה. אבל אם ירשו ד' שדות וחובו כנגד ב' שדות אינו יכול לומר אקח
מאחד שני שדות אלא יקח מכל אחד שדה אחת כיון שיכול ליקח מכל אחד שדה שלמה
צריך ליטול מכל אחד ואחד שדה אחת ואם עשאם לו אפותיקי אז ודאי יגבה הכל מאחד
מהם. לא מיבעיא אם עשאם אפותיקי מפורש שאמר לא יהי לך פרעון אלא מזו שנוטל
מאחד הכל אלא אפילו לא עשאו לו אפותיקי מפורש אלא שיעבד כל נכסיו לו וסיים לו
קרקע אחד במצריו להיותה תחילה לפרעון, אם ירצה גובה הכל מאחד.
והאידנא דשקיל בעל חוב מהיתומים כתקנת הגאונים אי יהבינן לו מעות או מטלטלי
שקיל מכל אחד ואחד כפי מנתיה דיליה.
במה דברים אמורים שכולם מצויין לפנינו אבל אם אין כולם מצויין לפנינו אין צריך לחזור
אחריהם אלא יקח כל חובו מאותו שלפנינו והוא יחזר אחר האחרים. ירשו קרקעות
וחלקום ומכר אחד מהם חלקו או נתנו במתנה ובא בעל חוב אביהם לטרוף מהלוקח
שקנה מהיורש ואומר הנחתי לך בני חורין ביד היורש הא' לגבות מהם.
כתב אדוני אבי הרא"ש ז"ל בתשובה שהדין עם הבעל חוב. דלא אמרינן אין גובה
מנכסים משועבדים במקום שיש בני חורין אלא כששיעבד הלוה נכסיו אבל גבי יורש או
לוקח ששיעבדו לא אמרינן הכי הילכך יטול חצי החוב מהלוקח וחצי החוב מהיורש.
סימן קח
כיון שכופין היתומים לפרוע חוב אביהם מלוה שבא ליפרע מהיתומים מחוב שנתחייב
אביהם אפילו הוא מלוה ע"פ שאינו גובה מהלקוחות גובה מהיתומים לדין תורה
מקרקעותיהן ולתקנת הגאונים אף ממטלטלין שלהם. והוא שהודה אביהם לפני מותו
שיש לפלוני חוב זה עליו או שהיתה ההלואה לזמן ועדיין לא הגיע זמנה, שחזקה אין אדם
פורע תוך זמנו וגובה אפילו בלא שבועה, ואפילו מן הקטן וכגון שנתקבל העדות בחיי
אביהם, שאם לא כן אין מקבלין עדות בפני קטן אבל אם היתה סתם ע"ג דסתם הלואה ל'
יום עביד איניש דפרע תוך שלשים יום וכן אם נדוהו על שלא רצה לפרוע ומת בנדויו
באחד מאלו הדרכים גובין מהם אפילו מלוה על פה בלא שבועה. אבל אם אין כאן אחד
מאלו הדרכים אין גובין מהם אפילו אם יש עדים שלוה אביהם דשמא פרע שהמלוה את
חברו בעדים אין צריך לפרוע בעדים. ואפילו יש לו כתב יד אביהם, אין גובין מהם שאילו
היה חי אביהם היה נאמן לומר פרעתי, ואנן טענינן להם.
ויש אומרים שהיורש צריך לישבע שאינו יודע לו שום זכות בממון שיורש מאביו. אע"פ
שאינו יכול לתובעו בברי אביך צוה לך שאתה חייב לי מנה מכל מקום כיון שטוען ברי לי
שירשת מאביך ממון שיש לי בו זכות מחמת שהוא חייב לי, צריך לישבע שבועת היסת
http://www.daat.ac.il/he-il/toshba * דעת אתר * מעוצבת מהדורה * משפט חושן טור 224
224
שאינו יודע לו שום זכות במה שירש מאביו. ואני כתבתי למעלה שאינו צריך שבועה שלא
מצינו שום שבועת יורשין אלא לגבות אבל לא ליפטר. ואם מת המלוה והיורשין באים
לגבות מיורשי הלוה מלוה על פה אם היא על אחת מאלו השלשה דרכים, גובין מהן בלא
שבועה אע"פ שמת לוה בחיי המלוה, שהרי אביהם לא היה צריך לישבע. ואם אינה על
אחת מג' דרכים האלו, אם טענו יורשי הלוה אבינו אמר לנו לויתי ופרעתי או שאומר שמא
פרע אבינו אין יורשי המלוה גובין כלל. אבל אם שותקין ואין טוענין כלל נוטלין יורשי
המלוה אפילו בלא שבועה לפי שאין טוענין ליורשי הלוה לחוב ליורשי המלוה.
והרמ“ה כתב אפילו לא טענו אנן טענינן להו והכי נמי מסתברא.
ואם המלוה מוציא על היתומים שטר חוב מקוים אם הם קטנים, אין גובין מהם אם לא
באחד מאלו הדרכים, ואם הם גדולים אז אין צריך אחד מאלו הדרכים אלא אם אין
נאמנות בשטר נשבע כעין של תורה בנקיטת חפץ ונוטל. אפילו תפש משלהם בלא
שבועה משביעינן ליה. ומיהו אי לא בעי לאשתבועיי לא מפקינן מיניה אלא משמתינן ליה
עד דאישתבע כדין מי שהוא חייב לישבע שבועת היסת. ואם יש בו נאמנות נוטל בלא
שבועה.
במה דברים אמורים שמפורש שהאמינו עליו ועל יורשיו או על באי כחו ויורשיו הם בכלל
באי כחו. אבל אם כתב בשטר נאמנות סתם ולא פירש על יורשיו או על באי כחו, אז צריך
לישבע. ואם מוציא על היתומים שטר עיסקא החצי יש לו דין מלוה ונשבע ונוטל והחצי יש
לו דין פקדון ואינו נוטל אפילו בשבועה, שאילו היה אביהם חי היה יכול לטעון החזרתי
במגו דנאנסו והיה נשבע ונפטר, לפיכך טוענין להו נמי הכי ופטורים בלא שבועה ואין
עליהם אלא חרם סתם. אבל אם אין יכולין לטעון להם שהחזיר כגון שהודה אביהם שלא
החזיר או שמת תוך זמנו אי נמי כגון שהימניה לבעל העיסקא כל אימת דאמר שלא החזיר
חייבין ולא טענינן להו שנאנס, אף על פי שאביהן היה יכול לומר כן. ואם יש מהעסק בעין
ויש עדים שהוא מאותו עסק נוטל מלוה בלא שבועה. ואם יש בו ריוח יש ליורשי הלוה
באותו ריוח חלקם. ואם מת המלוה ובאין יורשין לתבוע השטר מהלוה והוא אומר פרעתי
לאביכם, והיורשים אומרים לא ידענו, אומרים לו זיל שלם.
ואם אמר להם השבעו לי ישבעו היורשים בנקיטת חפץ שלא צוה להם אביהם ע"י אחר
ושלא אמר להן בפיו ולא מצאו שובר בין שטרותיו ששטר זה פרוע, שאם מצאו עליו שובר
הוי בחזקת פרוע, וכגון שמצא השטר בין שטרות הקרועים דאי לאו הכי לא מיתרע בשביל
השובר שנמצא עליו כדפרישית לעיל. וגם צריך לפרש להם שבכלל השבועה שלא אמר
להם אביהם שהיה לו שטר פרוע בין שטרותיו, שאילו אמר להם כן לא היו יכולין לגבותו.
ואם יש בשטר נאמנות שהאמין את המלוה ואת יורשיו עליו, כתב אדוני אבי הרא"ש ז"ל
גובין חוב אביהם בלא שבועה, כיון שהאמין גם יורשי המלוה עליו ואינם צריכים לישבע
http://www.daat.ac.il/he-il/toshba * דעת אתר * מעוצבת מהדורה * משפט חושן טור 225
225
שלא פקדנו אבא, דמשבועה זו פטרם דאין שבועה מוטלת עליהם אלא שלא פקדנו אבא
ומשבועה זו פטרם. אפילו היה היורש קטן כשמת אביו או אפילו נולד אחרי מות אביו
כשהגדיל נשבע שבועת יורשים ונוטל. ומיהו כשהיה קטן כשמת אביו אז אין צריך לישבע
אלא שלא מצאתי, אבל שלא פקדני אבא ושלא אמר לי לא דלאו בר צוואה הוא.
כתב הראב"ד בתשובה:
אם יש לקטן אפוטרופס שמינהו אביו ומבקש חובותיו של קטן צריך לישבע שלא צוהו אבי
יתומים ושלא מצא בין שטרותיו ששטר זה היא פרוע ואם מינוהו ב"ד אינו צריך לישבע
שלא פקדני אבי יתומים אלא שלא מצא וכולי. ואין חוששין לומר אם יצטרך לישבע שמא
ימנע מלהיות אפוטרופא שלא ימנע בשביל זה שמצוה הוא עושה בשבועה זו, כדי שלא
יפסידו היתומים את חובם. ואם יש לקטן אחים גדולים אין צריך להמתין עד שיגדיל הקטן
הם נשבעין שבועת יורשין וגובין הכל, שאין שבועה מוטלת על הקטן כלל כיון שיש לו
אחים גדולים שהרי אין עליו מוטל שלא פקדני אבא וכו' דלאו בר צואה הוא, וגם שלא מצא
אין עליו שהאחרים מצאו מה שמצאו ולא הוא, לפיכך גובין הכל בשבועה ונותנין לקטן
חלקו. וכן אם מת הקטן זוכין כולם בחלקו ונשבעין היורשים ונוטלים חלקו וחלקם. ואם
אומר אחד מהיורשים לי צוה שהשטר פרוע ואחרים אומרים לא פקדנו רואים אם השטר
יוצא מתחת יד זה שאומר שהוא פרוע הפסידו כולם שהוא נאמן במיגו שאם היה רוצה
היה שרפו, ואם היה יוצא מתחת יד אחד הוא הפסיד חלקו והאחרים נשבעין שבועת
היורשים ונוטלין חלקם, שהוא אינו נאמן להפסיד בהודאתו לאחרים.
ואדוני אבי הרא"ש ז"ל היה אומר אפילו אם היה השטר בידו אינו נאמן להפסיד להם
חלקם, דכל שותפין של עסק אין כח ביד אחד להפסיד לחברו כלום בהודאתו. ולא אמרינן
אי בעי קלתיה אלא גבי שליש שהשלישו שניהם בידו. ואם יש עדים שאמר המלוה בשעת
מותו שאינו פרוע נוטלים בלא שבועה בין מלוה בין מיורשיו. וכל הדין שיש ליורשי המלוה
עם הלוה כשבאים ליפרע ממנו כך יש להם עם יורשי הלוה, אם מת ובאין ליפרע מהן
שנשבעין שבועת יורשין ונוטלין מהם. אלא שזה יש ביניהם שכשטוענין עם הלוה אז אין
צריכין לישבע אלא שלא פקדנו אבא וכו', אבל אין צריכים לישבע שלא נפרענו ממך שהרי
אינו טוען שפרעם אבל כשטוענין עם יורשי הלוה צריכין ג"כ לישבע שלא נפרעו עצמם
מאביהם שאם היה אביהם קיים היה יכול לטעון פרעתי להם, שהרי הם גדולים כיון שבאין
לישבע. וזהו לדעת הראב"ד. אבל בעל העיטור כתב שאין צריכין לישבע שלא נפרעו
אלא א"כ טוענין יורשי הלוה אבינו אמר לנו שפרע לכם אבל לא טענו אין טוענין להם.
שאין טוענין ליורש במקום שיש חוב ליורש אחר. ומסתבר כדברי הראב"ד, שלעולם
טוענין להחזיק הממון במקומו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 226
226
כתב רב אלפס בתשובה:
אף ע"פ שיורשין נשבעין שבועת היורשין ונוטלין הני מילי היורשין בעצמן אבל אם מתו
היורשין שהיה להן לישבע שבועת היורשים אין היורשין שלהם נשבעין ונוטלין וכך כתב
ה"ר יהודה ברצלוני.
וכיוצא בזה השיב הראב"ד בתשובה:
היכא שמת מלוה בחיי לוה, שהיה להם לישבע שבועת יורשין וליטול ומת אחד מהם קודם
שנשבע, אין האחים גובין חלקו בשבועתם שמא להם לא צוה ולו צוה, והם אינם יכולים
לישבע שלא נפקד אחיהם המת מאביו, לפיכך נשבעין וגובין חלקם ומפסידין חלקו.
ואדוני אבי הרא"ש ז"ל כתב ודבר תימה הוא נהי דאין אדם מוריש שבועה לבניו היינו
שבועת ברי אבל גבי יורשין ויורשי יורשים כולם שבועת שמא היא ונשבעין שלא אמר להם
מורישם ששטר זה פרוע. וכן כתב בעל העיטור.
במה דברים אמורים שיורשי המלוה נשבעין ונוטלין מיורשי הלוה שמת מלוה ואח"כ מת
לוה. אבל מת לוה בחיי מלוה ואח"כ מת המלוה אין יורשין נוטלין כלום אפילו בשבועה,
שהרי כבר נתחייב המלוה שבועה ליורשי הלוה כדין הבא ליפרע מנכסי יתומים, ואין אדם
מוריש לבניו ממון שאין יכול לגבותו אלא בשבועה. ואין חילוק בין אם מת מלוה והניח
אחים או בנים או שאר יורשין שאף הם היו נשבעין שלא פקדנו אחא ונוטלין אילו מת מלוה
בחיי לוה ועתה שמת לוה בחיי מלוה אינו מוריש שבועה לאחיו ולשאר יורשיו.
ואפילו אם השטר משכונא והיה אביהם מוחזק בה ואוכל פירותיה בנכייתא אינו נפרע אלא
בשבועה, כיון שהיה יכול לסלקו במעות לא היה יכול לגבותו אלא בשבועה בחייו, וא"כ גם
היתומים צריכין לישבע שלא פקדנו אבא ואם מת לוה בחיי מלוה אין אדם מוריש שבועה
לבניו. ויש אומרים אם היתה מוחזקת ביד אביהם בחייו, גובה בלא שבועה וגם היורשין
גובין כיון שהיא מוחזקת ביד אביהם והכי מסתברא.
במה דברים אמורים שאין יורשין נוטלין כשמת לוה בחיי מלוה כשאין נאמנות בשטר.
אבל יש נאמנות בשטר שהאמין לוה למלוה עליו ועל באי כחו, נשבעין יורשין ונוטלין שהרי
אביהם לא היה צריך לישבע לא ללוה ולא ליורשין, אבל אם האמין גם לבני המלוה נוטלים
בלא שבועה. ואע"פ שלכתחלה דנין ליורשי המלוה שלא ליפרע מיורשי הלוה כשמת לוה
בחיי מלוה אם עבר הדיין והשביען וגבו את חובו אין מוציאין מידם. לפיכך יתומים שיש
להם שטר חוב על יורשי הלוה שמת בחיי מלוה, אין לאפוטרופא שלהן לקורעו וכן אין
לבית דין לצוותו שיקרעהו. ואע"פ שלכתחלה אין דנין בו כיון שאם גבו כבר אין מוציאין
מידם, יש להם לשהותו שמא ימצאו ב"ד שיגבוהו להן. אבל ודאי אם בא לידי ב"ד יש להן
לקורעו, כיון שמן הדין אין דנין לגבות בו לכתחלה.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 227
227
וכתב הרמ“ה אפילו אי אתא שטרא מעיקרא לידא דבי דינא ועבד כרב ושמואל דלא אגבו
ביה והדר אתי לידא דדיינא אחרינא ומגבו ביה מאי דעבד עבד.
קדמו יורשי המלוה ותפשו מנכסי הלוה אעפ"י שמת לוה בחיי מלוה אין מוציאין מידם.
ודוקא בזו השבועה שהיה לו למלוה לישבע ליורשי הלוה אנו אומרים שאינו מורישה לבניו
אבל שאר שבועה מורישה לבניו לפיכך הפוגם שטרו ומת, אע"פ שהוא היה צריך לישבע
בניו נשבעין, שלא אמר אביהן שהוא פרוע יותר ממה שאמר ונוטלין. וכגון שהלוה קיים
אבל אם מת לוה בחיי מלוה היינו יתומים מן היתומים, דאין אדם מוריש שבועה לבניו. וכן
הבא ליפרע שלא בפני בעל דין, או מן הלקוחות, או עד אחד מעיד שהוא פרוע ומת קודם
שנשבע ובחיי הלוה, יורשין נשבעין שבועת יורשין ונוטלין. ואם ב' עדים מעידים שקצתו
פרוע נשבעין שלא פקדנו אבא שיש ממנו פרוע יותר ממה שהעדים מעידים. ודוקא בכי
האי גוונא דנקיטי שטרא נשבעין ונוטלין. אבל שכיר ונגזל שאין להם שטר וכן שבועת
היסת שנהפכה לתובע ומת אין היורשין נשבעין שבועת היורשין ונוטלין, שלא נתקנה
תקנתם אלא בתביעת שטר שנשבעין ונוטלין. אע"פ שאין אומרים בשאר שבועות שלא
יהא מורישו לבניו היכא שמת לוה בחיי מלוה ואח"כ מת מלוה והיה לו ערב, ובאין היורשין
לתבוע מהערב היינו כמו יורשין מיורשין, ואין גובין שהרי כל מה שגובין מן הערב הוא
חוזר על יורשי הלוה. לפיכך אין נשבעין ונוטלין מהערב בין אם הוא ערב או קבלן.
וכתב ה"ר זרחיה הלוי על שם ה"ר משה ב"ר יוסף לא מיבעיא אם ירשו בני הלוה נכסים
מאביהן דפשיטא שאין נפרעין מן הערב שהרי הוא חוזר על היורשין אלא אפילו לא הניח
להן אביהן מאומה הואיל דמצוה על היורשין לפרוע חוב אביהם אפילו לא הניח להן כלום
הרי הערב הולך אחר היתומים הואיל ועשה חסד עם אביהן שנעשה לו ערב והרי דין
היתומים ודין הערב הכל אחד עד כאן. ולפי מה שכתב למעלה שאם לא ירשו כלום
מאביהן שאין עליהן לפרוע חוב אביהם, ואפילו מצוה נמי ליכא נראה כיון שלא ירשו כלום
שיכול לחזור עליהם, אלא בשביל החסד שנעשה לו ערב אין לו דין יורשין וגובין ממנו
בשבועה. וכן כתב ה"ר משה הכהן אפילו אי לא ידיעי ניכסי ללוה דלא אזיל ערבא בתר
יתמי אפילו הכי לא גבי מערבא דחיישינן דילמא שבק לוה נכסי במדינת הים ואזיל ערבא
וגבי להו מיתמי. אבל אי ודאי איתחזק האי לוה דלא הוו ליה נכסי כלל דליכא למיחש
למידי גבינן מערבא ע"כ. ואם לא הניח נכסים ליתומים ובאין יורשי המלוה לטרוף
מהלקוחות, נשבעין שבועת היורשין ונוטלין אע"פ שמת לוה בחיי מלוה. ואין למדין דין
לקוחות מדין ערב שלקוחות אדעתא דארעא נחית ועביד איניש דזבין ארעא ליומיה. ואין
מצוה על היתומים לפרוע לקוחות מנכסים שלא הניח אביהם לפיכך נשבעין וגובין מהן.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 228
228
מלוה או יורשיו שבאו לגבות מיורשי הלוה וטוענין אמר לנא אבא לא לויתי שטר זה
מעולם, הרי אלו המלוה או יורשיו גובין בלא שבועה ואפילו האמין מלוה ללוה לומר
פרעתי, שהרי אינו טוען פרעתי אלא אומר לא לויתי וכל האומר לא לויתי כאומר לא
פרעתי דמי. יורשי המלוה שהם קטנים והוציאו על הלוה שטר והלוה הוציא שובר שנכתב
בחיי אביהם, ששטר זה פרוע הוא אין קורעין השטר וגם אין גובין בו עד שיגדלו היורשין
שרגלים יש לדבר שהשובר מזוייף, כיון שלא הוציאו בחיי אביהם. כתב ה"ר יוסף אבן
מגא"ש אפילו אם לא הגיע זמן השטר בחיי אביהן שאם השובר היה אמת היה מוציאו
בחיי אביהם. ולכשיגדלו אם יוכלו לפסול השובר יגבו להם שטרם ואם לאו יקרעו שטרם.
והרמ“ה כתב דוקא שיש עדים שתבעו אביהם בזה השטר אחר זמנו של השובר, אבל
אם לא תבעו בו לא.
ואדוני אבי הרא"ש ז"ל כתב כדברי ה"ר יוסף. אין גובין מהיתומים אלא בשבועה
כדפרישית לעיל. וגם אין גובין מהם אלא מן הזיבורית בין אם הם גדולים ובין אם הם
קטנים בין מהיתומים בין משאר יורשין כגון שירשוהו אחיו או שאר קרוביו. ואפילו התנה
שיגבה עידית או בינונית לא מהני תנאה גבייהו.
וכתב הרמב"ן דוקא שכתב סתם שיגבה מעידית או מבינונית אבל אם פירש בפירוש
ממני ומיורשי מהני תנאה. וכן מסתבר לאדוני אבי הרא"ש ז"ל.
וכתב רב אלפס בתשובה:
דוקא שהזיבורית עושה פירות יותר על עבודתה. אבל אם אינו עושה פירות רק בכדי
עבודתה אין שם קרקע עליה אלא ארץ גזירה היא, ואין בעל חוב נוטל הימנה. והיכא
דתפש בעל חוב בינונית בחיי אביהם כגון שלוה אביהם ממנו מנה והוא לוה מאביהם מנה
ויש ליתומים זיבורית ויש לו בינונית ובאין ליטול ממנו בינונית בחובם וליתן לו זיבורית
בחובו, הרי הוא מעכב בינונית שלו בחובו שהרי תפישתו מחיים, אבל אם היתה תפישתו
אחר מיתת אביהן, כגון שקנה הוא בינונית שלו אחרי מות אביהם לא מהני תפישה. ואם
ניזק בא לגבות נזקו מהיתומים כתב ה"ר יונה אם הם קטנים אינו גובה אלא מהזיבורית
אבל אם הם גדולים גובה כדינו מהעידית.
סימן קט
כשבאין למכור מנכסי היתומים שמים ב"ד הקרקע ואח"כ מכריזין אותו שלשים יום רצופים
ואם אין מכריזין רצופים אלא בכל שני וחמישי יכריזו ששים יום בכל שני וחמישי שבהם.
וכיצד מכריזין, הכרוז יוצא בבקר פעם אחת בשעת הכנסת פועלין ופעם אחת בערב
בשעת הוצאת פועלין שדה פלונית שסימניה כך וכך ומצריה כך וכך עומדת לימכר ויפרש
http://www.daat.ac.il/he-il/toshba * דעת אתר * מעוצבת מהדורה * משפט חושן טור 229
229
שמוכרין אותה כדי לפרוע לבעל חוב שלא יסבור הלוקח שנמכרה לפרוע ממנה כתובת
אשה שיש מי שרוצה לפרוע יותר לבעל חוב מלכתובת אשה שאינו מדקדק כ"כ שיהיו
המעות טובים כמו שמדקדקת האשה. ואם יאמר המלוה אני אקבל השדה בלא שומא
בפרעון חובי והיורש אומר לא כי אלא ישומו אותה ב"ד שומעין ליורש וישומו אותה ויכריזו
עליה ויקבלנה המלוה בשווייה דאי מזדמני ליורש זוזי בתר הכי מסלק ליה בדמי. וכיון
שהכריזו אפילו טעו ומכרו שוה מאתים במנה מכרן קיים. אבל אם מכרו בלא הכרזה
אפילו לא טעו ומכרו שוה בשוה מכרן בטל.
במה דברים אמורים בדברים שצריכין הכרזה ובמקום שמכריזין ובשעה שמכריזין אבל
דברים שאין צריכין הכרזה כגון עבדים ושפחות ושאר מטלטלין שנמכרין לעולם בלא
הכרזה, ובשעה שאין מכריזין כגון שמוכרין לצורך מזוני ולכרגא ולקבורה שכל מי שהלוה
לצורך אחת מאלו כשפורעין לו מוכרין בלא הכרזה. ובמקום שאין מכריזין שיש מקומות
שנוהגין שלא להכריז לעולם מפני שיש בני אדם שלא ירצו לקנות אם יכריזו שלא יקראו
אותם אוכלי נכסי דאכרזתא, פירוש שגנאי הוא שקונין נכסים שצריכין לימכר מפני הדוחק.
וכיון שאין צריכין הכרזה אם טעו בפחות משתות מכרן קיים טעו בשתות מכרן בטל.
וכתב רב אלפס כשאין צריך הכרזה אפילו אם הכריזו כמאן דליתיה דמיא ואם טעו
בשתות מכרן בטל.
ואדוני אבי הרא"ש ז"ל כתב כיון שהכריזו ולא היו צריכין יש הוכחה שדקדקו יפה ומכרן
קיים אפילו מכרו שוה ר' במנה. ואם טעו בפחות משתות בדבר שאין מכריזין שהמקח
קיים פירש ר"י שמחזירין האונאה.
והרמב"ם כתב שהיא מחילה. ולזה הסכים אדוני אבי הרא"ש ז"ל. והיכא שטעו ונתאנו
בשתות שהמקח בטל, ורצו ב"ד לקיים המקח ולהכריח הלוקח שהיחזיר האונאה,
כתב הרמב"ם שהרשות בידם לקיימו.
ואדוני אבי הרא"ש ז"ל כתב שאם ירצה הלוקח לבטל הדין עמו, דכמו שיש לב"ד רשות
לבטל המקח כן יש רשות ביד הלוקח לבטלו.
כתב הרמב"ם ז"ל ב"ד שמכרו קרקע או עבדים של יתומים שוה מנה במאתים אין הלוקח
יכול לחזור בו שלא יהא כח הדיוט חמור מכח היתומים. וכן הדין באפוטרופוס שמכר
קרקע ועבדים אין הלוקח יכול לחזור באונאה כדין הדיוט.
וה"ר יונה כתב דב"ד שמכרו בשל יתומים בין פיחתו שתות בין הותירו שתות מכרן בטל,
פחות משתות מכרן קיים. וכן מסתברא לאדוני אבי הרא"ש זכרונו לברכה. והא דבפחות
משתות מכרן קיים כשמכרו הם בעצמם אבל מכרו על ידי שליח אפילו טעה בכל שהוא
המכר בטל. וכתב רב האי שאין חילוק בין אם נתאנה השליח או הלוקח בכל ענין המקח
בטל. וה"ר יונה כתב אם הטעה הוא ללוקח עד שתות מכרו קיים, וזכה המשלח ביתרון
http://www.daat.ac.il/he-il/toshba * דעת אתר * מעוצבת מהדורה * משפט חושן טור 230
230
כשאר כל אדם שמוכר שלו. אבל אם נתאנה השליח בכל שהוא המכר בטל דא"ל לתקוני
שדרתיך ולא לעוותי. ולזה הסכים אדוני אבי הרא"ש ז"ל. ואחריות המכר הוא על נכסי
היתומים. וכאשר יכתבו האדרכתא על נכסי היתומים צריך שיפרשו בה והכרנו ששדה זו
היתה מנכסי המת, ואם לא יכתבו כן בתוך האדרכתא פסולה ואין אוכלין על ידה פירות
השדה אפילו אחר שישלימו ימי ההכרזה.
סימן קי
אין נזקקין לנכסי קטנים עד שיגדלו ויהיו בני שלשה עשר שנה. אבל קודם לכן אין נפרעין
מהן אפילו יש נאמנות בשטר אלא אם כן יש עליהם מלוה בריבית שלוה אביהם מעכו"ם
שקבל עליו לדון בדיני ישראל שלא יתבע ליתומים עד שיגדלו, ולא קבל עליו שלא יקח
ריבית וכן נפרעין מהן כתובת אשה כאשר פירשתי בספר אבן העזר. ואם יש יתומים
קטנים וגדולים המלוה נפרע מן הגדולים חלק המגיע להם. וכדי שיפרע בעל חוב מחלק
הגדולים צריכין ב"ד להעמיד אפוטרופא לקטנים ולחלק עם הגדולים, ויגבו לבעל חוב
מהגדולים חלקם המגיע להם לפרוע. וטעמא דאין נפרעין מן הקטנים משום דחיישינן
שמא התפיש אביהם למלוה צררי. לפיכך אם תפש משלהן אפילו אחרי מות אביהן והוא
בענין שיכול להחזיק בו ולטעון עליו לקוח הוא בידי, מותר לו לתופשו בחובו כיון שידוע
וברור לו שלא נפרע מאביהן. ואם שמתוהו ומת בשמתא על שלא רצה לפרוע או שמת
בתוך הזמן, או שהודה בעת פטירתו שלא פרע נפרעין אפילו מהקטנים. והיכא שמת הלוה
והניח יתומים קטנים ויש למלוה ערב, כתב הרמב"ם נזקקין לנכסי ערב אף על פי
שהיתומים קטנים ולא אמרינן סוף סוף ערבא בתר יתמי אזיל ונמצא נזקקין לנכסי קטנים
שהרי אין הערב יכול לגבות מהן עד אשר יגדלו וכיון שאינם פטורין אלא בעודן קטנים
ולכשיגדלו יתחייבו נמצא שבני חיובא נינהו אלא אריא דרביע עלייהו ו הרי זה כמלוה
שתבע ללוה ונתחייב לו בדין ואין לו במה לפרוע שגובה מן הערב. והרמב"ן כתב שאין
נפרעין מן הערב אפילו הוא קבלן.
ואדוני אבי הרא"ש ז"ל חילק בין ערב לקבלן וכתב שאין נזקקין לנכסי ערב אפילו שאומר
ממי שארצה אפרע, דניכסי דאיניש אינון ערבאים ביה וכאילו אמר על מנת שאפרע מן
הנכסים אם ארצה, ואפילו הכי אינו נפרע מן יתומים קטנים כיון שאינו יכול לתובען בעודן
קטנים. והוא הדין נמי אם אמר ממי שארצה אפרע הואיל ויש נכסים ללוה וצריך לתבוע
הלוה תחילה לא יפרע מהערב. אבל בקבלן יפרע מהיתומים לכשיגדלו. צוה אביהן ואמר
תנו מנה או שדה לפלוני בין אם אמר מנה זו או שדה זו או מנה או שדה סתם נזקקין
לנכסיהן, אבל מעמידין להן תחלה אפוטרופא להפך בזכותם לראות אם יכול לערער
ולבטל הצוואה, ואם תתקיים הצוואה נזקקין לנכסיהם שהרי אין לחוש לא לצררי ולא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 231
231
לשובר. ודוקא שצוה בשטר שכתב בכתב ידו תנו מנה לפלוני וניכר שהוא כתב ידו. אבל
אם צוה בעדים אין נזקקין שאין מקבלין עדות שלא בפני בעל דין וקטן כשלא בפניו דמי.
והרמב"ם ז"ל כתב דווקא במנה ושדה סתם מעמידים אפוטרופא אבל במנה ושדה זו אין
מעמידין אפוטרופא, כיון שפירש המנה והשדה שוב אין לערער.
ואדוני אבי הרא"ש ז"ל כתב כסברא הראשונה.
שאלה לאדוני אבי הרא“ש ז“ל:
ששאלת.
יורש שנתן נכסי מוריש לקטן ויצא שטר חוב על המוריש מי נחתינן לנכסי קטן או לא.
תשובה:
אם השטר מקויים מורידין הבעל חוב לנכסים. ואם אינו מקויים אין מורידין שאין מקיימין
שלא בפני בעל דין. קרקע שהיא בחזקת היורש שאביו היה מוחזק בה ונתברר בעדים
שהיא גזולה בידו ובא הנגזל להוציאה מהיורש ב"ד נזקקין להוציאה מידו אע"פ שהוא קטן
ואין מעמידין אפוטרופא להפך בזכות היורש אולי יכול לפסול העדים של נגזל דאחזוקי
סהדי בשיקרא לא מחזקינן ודווקא שנתקבל העדות בחיי האב, או שהוציא שטר מקויים
שהיה שלו שלקחה מאביו ואביו לא החזיק בה ג' שנים אחר זמן השטר. אבל אם לא
נתקבל העדות בחיי האב אין מקבלין אותו אח"כ.
במה דברים אמורים שהקרקע בחזקת הקטן כדפרישית, אבל אם לא היה בחזקתו אלא
שתקף בעבדיו וירד לתוך שדה חברו או שתקף ממנו בטליתו אין אומרים נמתין עד
שיגדיל אלא מוציאין ממנו מיד ולכשיגדיל יביא ראיה ויחזור ויטלנה. וכן אם הודה האב
בכתב ידו על מטלטלין שבידו שהם מעסק שיש לו משל פלוני או פקדון שהוא בידו משל
פלוני, מוציאין מן היתומים ואפילו הם קטנים וכן אם גזל אביהם אפילו אכלום, שאין
הגזלה קיימת ואפילו אכלום אחר יאוש, אם ירשו היתומים מאביהן קרקע או אפילו
מטלטלין שאף הם משועבדים לבעל חוב מתקנת הגאונים, גובים מהם לפרוע לנגזל
אפילו הם קטנים.
כתב הרמב"ן שאם לוו ב"ד או אפוטרופס של יתומים לצרכם נזקקין לנכסיהן ומוכרין בלא
הכרזה ונפרעין מהם בבינונית כמו בשאר בעל חוב. וכן בי דינא דזבין אחריותא איתמי אי
טרפוה מהלוקח גובה בלא הכרזה ודינו כשאר בעל חוב. ולכל מילי דנזקקין לנכסייהו בין
מנה ושדה זו בין מנה ושדה סתם מקבלים העדות בפני האפוטרופס שהאפוטרופס הוא
הבעלים. וכן עדי צואה מקבלין אותה בפני האפוטרופס ורביבו יצחק פירש דאפילו לוה
האפוטרופס לצרכם אין נזקקין לנכסיהן.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 232
232
ואדוני אבי הרא"ש ז"ל הסכים לדברי הרמב"ן דכל מה שעשו ב"ד או אפטרופסים
לצרכם נזקקין לנכסיהן ומקבלין העדות בפני האפוטרופס. אבל לוו הם בעצמם אין נזקקין
לנכסיהם עד שיגדלו ולא מעמידין אפוטרופס לקבל העדות ובעידי צוואה כתב גם כן שאין
מקבלין אותם בפני האפוטרופס.






סימן קיא
המלוה את חברו על פה אינו גובה אלא ממה שימצא ביד הלוה אבל אינו טורף לא
מהלקוחות שקנו ממנו ולא ממתנות שנתן. אבל מכל מה שימצא בידו גובה בין קרקעי בין
מטלטלי אפילו קנאו אחר ההלואה. אבל המלוה בשטר טורף מהלקוחות ומהמקבל מתנות
שקנו ושקבלו ממנו אחר ההלואה אפילו אם אינו מפורש בשטר שקבל עליו אחריות. ומיהו
אם פירש בפירוש שלא קבל עליו אחריות אינו טורף מהם. ואם קדם המכר או המתנה
להלואה אינו טורף מהם ואם יש הוכחה שלא כיון במכר ובמתנה אלא להבריח בעל חוב
גובה מהם אע"פ שקדמו להלואה כמו שכתבתי למעלה בסימן צ"ט. וכן אם נתן ללוה על
תנאי שלא יחול עליו שום שעבוד לא חוב ולא כתובה שקדם למכר או למתנה, ולא יחול
עליו להבא כתב אדוני אבי הרא"ש ז"ל שהתנאי מועיל ולא יגבה בעל חוב מהם, שהנותן
יכול להטיל במתנה איזו תנאי שירצה וכמו שיכול להתנות על מנת שלא תמכרנה ולא
תמשכננה, כך יכול להתנות על מנת שלא יגבה בעל חובו אפילו בחוב שנתחייב כבר. ואף
על גב דכתב ליה דאקני הרי לא קנה אותו לשיעבוד, זה שאינו יכול לקנות אלא מה
שהנותן רוצה ליתן לו ואם היה הבעל חוב טורפו, א"כ לא נתקיים התנאי ונתבטל המתנה
מעיקרא, והדרא למריה ונמצא שהוא לוקח ממון אחרים בחובו, הלכך לא יגבוהו ב"ד ממנו
וישאר ביד המקבל. אבל אם קנה קרקע והתנה עמו המוכר על מנת שלא יחול עליו שום
שעבוד אינו מועיל, ובעל חוב גובה ממנו.
וראובן שנתן קרקע לבנו והתנה זה התנאי שלא יחול עליו שום שיעבוד, ולא היה לו בן
אחר ואח"כ לוה, ביאר עוד בתשובה אחרת שהבעל חוב גובה ממנו. וזה לשונו התנאי
שהתנה ראובן הנותן שלא יחול עליו שום שיעבוד היה קיים מטעם ששייר ראובן לעצמו
כח בקרקע, שאם יבא בעל חוב של בנו לגבות הקרקע שתתבטל המתנה למפרע ויחזור
הקרקע אל הנותן, ואם לא נתקיים התנאי נתבטל המעשה כאילו לא נעשה ואותו כח
ששייר ראובן לעצמו בקרקע כשמת ראובן ולא הניח אלא אותו הבן, זכה הבן באותו כח
ששייר אביו לעצמו, וכשבא בעל חוב לטורפה נתבטלה המתנה מכח אותו תנאי וחזר לבן
מכח השיור שירש מאביו, והוה ליה כלוה ואח"כ קנה דמשתעבד משום דכתב ליה דאקני
הילכך בעל חוב של הבן גובה הקרקע בחובו, בין בחוב שלוה אחר מות אביו בין בחוב
שלוה בחיי אביו.
במה דברים אמורים שטורף ממשעבדי כשאינו מוצא ביד הלוה בני חרי לגבות חובו
מהם. אבל אם מצא ביד הלוה בני חרי לגבות אפילו הם זיבורית לא יטרוף ממשעבדי לא
שנא אם הם לקוחות או מקבלי מתנה. לפיכך אם נתן הלוה מתנה לאחרים וכתב להם
http://www.daat.ac.il/he-il/toshba * דעת אתר * מעוצבת מהדורה * משפט חושן טור 234
234
מאתים לפלוני ושלשה מאות לפלוני וארבע מאות לפלוני ואין בנכסיו כדי שיספיק לכולם
אין אומרים כל הקודם בשטר זכה, אלא חולקים הנכסים לתשעה חלקים ויקח בעל
מאתים זוז שני חלקים ובעל שלשה מאות זוז שלשה חלקים ובעל ארבע מאות זוז ד'
חלקים ואם יצא עליהם שטר חוב גובה מכולם וכפי החלוקה יפרע כל אחד ואחד מחלקו.
אבל אם אמר ר' זוז לפלוני ואחריו ג' מאות זוז לפלוני ואחריו ד' מאות זוז לפלוני כל
הקודם בשטר זכה, לפיכך יצא עליהם שטר חוב גובה מן האחרון ואם אינו מספיק גובה
משלפניו ואם אינו מספיק גובה משלפני פניו.
ואם מכר הלוה קרקע שיש לו בעירו ויש לו קרקע עוד בעיר אחרת כתב אדוני אבי
הרא"ש ז"ל שבעל חוב גובה מן הלוקח ואינו יכול לומר לו הנחתי לך בני חורין כיון שאינו
בעירו. שגם הלוה בעצמו לא היה יכול להגבות למלוה מנכסיו שיש לו בעיר אחרת, ולא
עדיף האי מגברא דאתי מחמתיה. הניחו הלקוחות בני חרי ביד הלוה ונתקלקלו בעל חוב
טורף מהלקוחות. ודוקא נתקלקלו אבל לא נתקלקלו אלא שאינו יכול לגבות מהם מחמת
פשיעתו כגון שסילק שיעבודו מהם, ולקח המלוה בקנין שלא יגבה מהם אינו גובה
מהלקוחות שיאמרו לו הנחנו לך מקום לגבות ממנו. ואם יש כאן שנים או ג' לקוחות שקנו
ממנו כאחד ואין אחד מהם קודם לחברו ובא בעל חוב לטרוף כתב רב האי שגובה מאיזה
מהם שירצה ואינו צריך ליקח חצי שדה מזה וחצי שדה מזה. ואם הלוקח שקנה מהלוה
מוכרו לאחר והאחר לאחר אפילו עד מאה ובא בעל חוב לטרוף מלוקח האחרון כתב
אדוני אבי הרא"ש ז"ל בתשובה שאינו יכול לומר לו למה לא תבעת חובך מהראשון,
דשמא לא רצה לתבוע עד עתה שלפעמים הלוה אלים, ולפעמים המלוה אדם עשיר ויש לו
שטרות הרבה ואינו זוכה לכולם עד שיזדמן לידו. ומיהו כשבא לידו שטר ישן אינו דורש
וחוקר על איחר הגבייה לידע אם יש רמאות בדבר. לוה שמכר נכסיו וחתם המלוה על
שטר המכירה לא הפסיד בשביל זה זכותו וטורף מהלקוחות, שיוכל לומר השני נוח לי
והראשון קשה ממנו.
שאלה לאדוני אבי הרא“ש ז“ל:
ששאלת.
ראובן קנה בית משמעון ולוי היה לו שטר על ביתו של שמעון ולוי היה במעמד כשקנה
ראובן הבית ולא הוציא שטרו וגם ראובן סתר הבית ובנה בו ומינהו לוי על הבנין, ואח"כ
הוציא לוי שטרו.
תשובה.
לא אבד זכותו בשתיקתו. לוה שלוה ואחר כך נתן במתנה נכסיו על מנת להחזיר ודאי אין
מתנתו כלום שהרי כבר זכה המלוה בנכסיו בשביל חובו שקדם למתנה. ואם המתנה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 235
235
קדמה להלואה ונתנה לזמן ידוע זכה המקבל במתנה עד שיגיע זמנה. ואם נתנה לו על
מנת להחזיר בסתם ולא פירש לו באיזה זמן יחזירנה לו ואח"כ לוה כשם שהמקבל יכול
לעכב המתנה בידו אפילו לזמן מרובה בעל כרחו של נותן, לפי שיכול לומר לו אחזירנה לך
לאחר זמן ואקיים תנאי, וכן יכול לדחותו בכל פעם כך הוא דוחה למלוה הבא מכחו. אך
המלוה יכול לכופו מדר' נתן לכשירצה להחזירה שלא יחזירנה אלא לו ולא לנותן. ראובן
הלוה לשמעון ע"פ ושמעון הלוה ליהודה בשטר ומכר יהודה כל נכסיו ובא ראובן לטרוף
מהלקוחות שקנו מיהודה מכח שטר שיש לשמעון על יהודה הדין עמו. אע"פ ששמעון היה
יכול לטעון לראובן פרעתיך אין הלקוחות שקנו מיהודה יכולין לדחות ולומר פרוע אתה
משמעון ואין שמעון נאמן בהודאתו עלינו שהוא עושה קנוניא עלינו, לפי שסוף סוף צריכין
לפרוע לשמעון שהוא מלוה של המוכר שלהם, והואיל ויכול שמעון לטרוף מהם גם ראובן
שהוא מלוה של שמעון טורף מהם, הואיל ושמעון מודה שהוא חייב לו.
לא היה ללוה נכסים אלא שטרי חובות שיש לו על אחרים לא מיבעיא בעודן בידו דפשיטא
דהמלוה שלא גובה מהם אפילו לא שיעבד לו מטלטלי אגב קרקעי ואין צריך לעשות בהם
שום הקנאה לא כתיבה ולא מסירה אלא גובה אותם מדרבי נתן דכי היכי דבעלי חוביו של
לוה משועבדים לו משועבדים גם למלוה שלו אלא אפילו מת הלוה ונפלו השטרות לפני
היורשין גובה מהם. לא מיבעיא אם נעשו השטרות שיש ללוה על בעל חוב קודם שלוה
הוא מהמלוה אלא אפילו נעשו אח"כ. ואפילו קנו בעלי חוביו של לוה נכסים אחר שלוה
הלוה מהמלוה רואים אם יש בשטר שיש למלוה על הלוה וכן בשטר שיש ללוה על בעלי
חוביו שיעבודא דמטלטלי אגב מקרקעי, אז יש בה דין קדימה ונכסיהן של בעלי חוביו של
הלוה משועבדים למלוה שלו מכחו כיון שהוא קודם למכירה שמכרו. ואם היו ללוה שני
מלוים שהלוו לו ובאו כאחד לגבות מבעלי חוביו שלו רואים אם הלוה הלוה לבעלי חוביו
בשטר לאחר שלוה הוא משניהם יחלוקו ואם תפש אחד מהם זכה בתפיסתו. ואם חובותיו
של הלוה קודם שלוה משניהם או קודם שלוה מהאחרון, וכתב לראשון אגב זכה בהם
הראשון.
שאלה לאדוני אבי הרא"ש.
ראובן היה לו שטר על שמעון ונתנו ללוי בכתיבה ומסירה וכשבא לוי לגבותו הוציא יהודה
שטר שהיה לו על ראובן מוקדם לשטר שהיה לו לראובן על שמעון ואמר כי השטר שנתן
ראובן ללוי הוא ממונו של בעל חוב וזכה בו מדין קדימה, ולוי משיב השטר הוא מטלטלי
ואין בו דין קדימה.
הדין עם יהודה כיון ששטרו מוקדם ושעבד לו מטלטלי אגב מקרקעי אף על גב דשאר
מטלטלי שנתן ראובן לא הוה גבי מיניה אע"פ ששעבד לו מטלטלי אגב מקרקעי היינו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 236
236
משום תקנת השוק, דאם לא כן לא היה אדם קונה חפץ מחברו מפני שיעבוד נושיו אבל
בנתינת שטר חוב לא שייך תקנת השוק דמילתא דלא שכיחא היא. ועוד שלא יצא השטר
מרשות ראובן לגמרי שעדיין נשאר בידו כח למחול השטר, הילכך חשיב שפיר ממונו
לגבות ממנו בעלי חוביו.
סימן קיב
אין בעל חוב טורף ממשעבדי אלא אם כן היו הנכסים ללוה בשעה שלוה ומכרם או נתנם
אח"כ אבל אם קנאם אחר שלוה ומכרם לא נשתעבדו לבעל חוב, ואינו גובה אותם
מהלקוחות. ומיהו בעודן ביד הלוה גובה מהם אע"פ שקנאם אחר שלוה. ואם שעבד לו
נכסיו שקנה ושיקנה אז חל השיעבוד גם על מה שיקנה אח"כ ואם קנה אח"כ ומכרו בעל
חוב גובה ממנו. ודוקא שפירש לו בפירוש אבל אם לא כתב לו דאקנה לא. ולא נאמר בזה
אחריות טעות סופר הוא אלא כל מה ששעבד לו כתב ומה שלא שעבד לו לא כתב ויש
אומרים כיון דקיימא לן אחריות טעות סופר הוא, בכל מה שראוי להשתעבד אמרינן טעות
סופר הוא. וכן דעת אדוני אבי הרא"ש. ואם לא כתב דאקני ומכר נכסיו אחר שלוה
והמלוה בא לטרוף מן הלקוחות וטוען שאלו הנכסים היו ביד הלוה בשעה שלוה, ולוקח
טוען לאחר שלוה קנה ומכר.
כתב הרמב"ן שאם יש עדים שהלוה קנה קרקע זה ומכרו, אז צריך המלוה להביא עדים
שקנאו הלוה קודם שעבודו, אע"פ שהמלוה טוען טענת ברי והלוקח טענת שמא, כיון
שהלוקח מוחזק וזה בא להוציאו מידו עליו להביא ראיה.
אבל אם יש עדים שהלוה היה מוחזק בו ושהיה שלו, אז צריך הלוקח להביא ראיה שקנאו
הלוה ובאיזה שעה קנאו, ואם לאו מעמידין אותו על חזקתו של לוה ונאמר שהיה שלו ושל
אבותיו מעולם. וכן הורו הגאונים בנותן נכסיו מעכשיו ולאחר מיתה ולא נודעו הנכסים
שהיה לו באותה שעה ופסקו שאם לא נודע שקנה נכסים אח"כ שהכל בחזקת מקבל
מתנה. ויש אומרים שלעולם על המלוה להביא ראיה שהיו הנכסים ביד הלוה בשעת
הלואה, שהלקוחות הן מוחזקין בנכסיהן ודאי והמלוה ספק אם חל שעבודו עליהם אם
לאו, ואין ספק מוציא מידי ודאי שאפילו ירשם מאביו שמא לאחר ההלואה נפלו לו ולא חל
שיעבודו של מלוה עליהן. וכן בנותן מעכשיו ולאחר מיתת היורש ודאי מוחזק והמקבל
מתנה ספק, ועוד יד בעל השטר על התחתונה ועליו לברר שהיו נכסים אלו לנותן בשעת
המתנה, והכי מסתבר. ואם יש שני מלוין שהוציאו כל אחד שטרו ואין בשום אחד מהם
כתוב דאקנה ואין הנכסים מספיקין לחובות שניהם וטוען המוקדם כי כשלוה ממנו כבר
קנה הנכסים, והמאוחר טוען שלוה ולוה משנינו ואחר כך קנה והוא משועבד לשנינו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 237
237
כתב הרמב"ן אם יש עדים כדברי המוקדם ודאי יקח הכל ואם אין עדים בזה אלא יש
עדים שקנה ואין יודעים מתי קנה החצי שמודה המאוחר למוקדם יקח ובשאר החצי
חולקים. ואם אין עדים שקנאם מעמידין הנכסים ביד המוקדם ואומרים כי היו של הלוה
ושל אבותיו מעולם. והוא הולך לפי סברתו שלמעלה. אבל לפי הסברא האחרת גם בכאן
לעולם הוא ספק וחולקין החצי שחולקין עליו, אלא אם כן יש עדים למוקדם שהיו ברשות
הלוה בשעת ההלואה. ראובן שלוה בשטר ולא כתב למלוה דאקני וקנה ומת והיה לו בת
וירשתו ועמדה ונשאת אין המלוה גובה מן הבעל ממה שהכניסה לו אשתו באותן הנכסים,
אפילו למאן דאמר לוה וקנה והוריש משתעבד הכא לא גבי דבעל בנכסי אשתו חשוב
כלוקח.
סימן קיג
אין בעל חוב טורף מן הלקוחות אלא בקרקע שמכר הלוה אבל מטלטלי שמכר אינו גובה
אפילו היו בידו בשעת הלואה לפי שאין דעת המלוה סומכת על המטלטלין מפני שהלוה
יכול להבריחם. ואפילו התרה המלוה בלקוחות ואמר אל תקנו ממטלטלי הלוה אינו גובה
מהם מפני שלא חל שיעבודו עליהם כלל. ודוקא שנתנם במתנת בריא, אבל נתנם במתנת
שכיב מרע גובה מהם שמתנת שכיב מרע חשובה כירושה. ואם שעבד לו מטלטלי אב
מקרקעי אז יש להם דין מקרקעי אף לטרוף במה שמכר אח"כ אם כתב לו דאקני וכן לכל
דבר וכתבתי למעלה בסי' ס' שאעפ"כ אין נזקקין לטרוף ממטלטלי המשעובדים משום
תקנת השוק. וכי מקני ליה מטלטלי אגב מקרקעי צריך לכתוב דלא כאסמכתא ודלא
כטופסי דשטרא, מפני שעיקר השיעבוד על הקרקעות ושעבוד מטלטלי אגב מקרקעי
דומה לשיעבוד הערב שהיא כאסמכתא, שאם לא יפרע הלוה יפרע הערב, אף כאן אם לא
ימצא קרקע שיפרע מן המטלטלין המשעובדים, על כן צריך לפרש שדעתו סומכת על
המטלטלין כמו על המקרקעי ואם א"ל מעכשיו אין צריך לפרש דלא כאסמכתא, שכל קנין
מעכשיו קונה אפילו באסמכתא ובב"ד חשוב. ודלא כטופסי דשטרי פירוש שנכתב לשם
שעבוד גמור ולא שטופס שטרות כך הוא.
ואם שעבד ליה מטלטלי אגב מקרקעי אין צריכים להיות צבורים בתוכה ואפילו מטלטלי
דניידי משתעבדי. ואפילו בקרקע כל שהוא יכול לשעבד כל מטלטלין. ואם אין קרקע ללוה
והמלוה זיכה לו בתוך שדהו בקנין או באחת מהקנאות שקונין בהן קרקעות או שהשאילו
או השכיר לו קרקע כל שהוא, הרי זה מקנה על גביו כל מטלטלין שירצה. ואין צריך לסיים
המקום שמקנה אגבו המטלטלין. ואם אין קרקע ללוה וגם אין למלוה להשאילו או להשכירו
יכתוב הקנתי לו ד' אמות קרקע בחצרי ואגבן הקנתי המטלטלין לו. ואע"פ שאין אנו יודעים
http://www.daat.ac.il/he-il/toshba * דעת אתר * מעוצבת מהדורה * משפט חושן טור 238
238
לו קרקע הודאת בעל דין כמאה עדים דמי לחובתו. ולא מיחזי כשיקרא שאפשר שיהיה לו
קרקע במדינה אחרת ואין אנו יודעים בה.
סימן קיד
מלוה שיודע לקוחות שקנו מהלוה אחר שלוה הולך וטורף מהם ואין צריך דבר אחר. ואם
אינו יודע לקוחות שקנו מהלוה וצריך לחפש אחריהם כותבין לו ב"ד שטר טירפא שיטרוף
מהלקוחות. וקורעין שטר חוב וכותבין בטירפא שקרעו שטר חוב. וכאשר ימצא לוקח
המאוחר ב"ד כופין אותו לדון עמו ואינו יכול לומר לו לך אצל הלוה וכאשר יתחייב לך בדין
ויכתבו לך טירפא על הלקוחות אז אפרע לך אלא ילך הוא אם ירצה אצל הלוה ויזקיקו
לבא לדין. ומיהו היכא דאיתיה מודעינן ליה כגון דאתי שליח בג' בשבת ואתי בד' בשבת
וקאי בדינא בה' בשבת. ואם מבקש הלוקח זמן נותנין לו ב"ד זמן ל' יום ובלבד להוציא
הדין לאמתו שלא יבא עליו בעקיפין. ואם רוצה הלוקח לסלק המלוה במעות הרשות בידו
וישאר לו הקרקע ויחזור וישאל מהמוכר מה שפרע למלוה בשבילו. ואם עשאה אפותיקי
אינו יכול לסלקו במעות.
ואם קנה ב' שדות זו אחר זו כל אחד במנה והחוב שהיה למלוה על הלוה היה מאתים ובא
וטרף ממנו שדה שקנה ראשון במנה וכשבא לטרוף השנייה במנה הנשאר הביא לו
מאתים ואומר לו אם תרצה לקבל שדה הראשונה שגבית כבר בכל המאתים הרי טוב,
ואם לאו קח מאתים והסתלק הדין עמו. ואם רצה המלוה לעמוד בה בכל המאתים אין
הלוקח חוזר על המוכר שמכרה לו באחריות אלא במנה כמו שהיה שוה ואע"פ שהמלוה
קבלה במאתים ואינו שוה אלא מנה אלא שהמלוה קבלה במאתים מפני שחביבה היא
עליו.
וכתב ה"ר יונה דוקא כשלא עשה בה תחלה שומא והכרזה לפיכך יכול להכריחו לקבלה
במאתים זוז או להחזירה לו אבל אם עשו שומא והכרזה שוב אינו יכול לסלקו. וכן
מסתברא לאדוני אבי הרא"ש ז"ל. וצריך שישבע הלוה תחלה שאין לו במה לפרוע קודם
שיטרוף המלוה מן המשועבדים, לא שנא אם הם משועבדים דמכר או דמתנה. ומשביעין
המלוה בנקיטת חפץ שלא נפרע כלום וכולל בשבועתו שאין זה שטר אמנה ושלא מכרו
לאחר ולא מחלו.
וכתב הרמב"ם אם השטר לזמן ועדיין הוא בתוך הזמן שהוא נפרע שלא בשבועה.
אבל רבינו האי כתב אפילו תוך הזמן אין נפרע מן הלקוחות אלא בשבועה. וכאשר יורידו
המלוה בקרקע שמצא ללקוחות שמין לו קרקע כפי שיעור חובו. ושמין אותו כפי מה ששוה
עתה שאם השביחה אחר שקנאה או אפילו שבחה ממילא שמין אותה כפי מה ששוה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 239
239
עתה. ומכריזין עליה שלשים יום כמו שעושין כשיורדין לנכסי יתומים. ודינן לענין טעות אם
טעו כמו שדנין לגבי יתומים.
והרמב"ם כתב שאם טעו בכל שהוא מכרן בטל, לפי שהם כשליח לטורף וללוקח ויש להם
רשות לתקן אבל לא לעוות. ומסתברא שאין לחלק בין יורש ללוקח. ואם לא ימצאו שום
לוקח יחליטוה למלוה כמו ששמו אותה. כתב ה"ר יונה אם יבא שום אדם בתוך ימי
ההכרזה ויעלה הקרקע יותר מאשר שמוה ב"ד והמלוה רוצה ליקח הקרקע צריך לקבלו
באותו עילוי שהשומא וההכרזה לתועלת הלוה היא שאם ימצאו מי שירצה ליתן בה יותר
הרי טוב ואם לאו יקחנה הוא באותה שומא. אבל אם הלוקח בעצמו רוצה לעלות השומא
ששמו ב"ד כדי שישאר הקרקע בידו אין שומעין לו, כי בודאי לתועלתו הוא מכוין שאומר
מה אני חושש שאוסיף ותשאר הקרקע בידי, כי אח"כ אחזור ואקח הכל מן המוכר. הלכך
בשביל העלוי שלו לא נתבטל שומת ב"ד ששוה לרובא דאינשי.
ורב האי כתב אם בעל חוב ולוקח באים להוסיף כל אחד על חברו נותנין הקרקע לאותו
שמוסיף יותר. וזה נראה חולק על ה"ר יונה.
וכתב אדוני אבי הרא"ש ז"ל שאינו חולק שדברי רב האי כשאחד מוסיף עד כנגד כל דמי
החוב, אבל אם רצה הלוקח להוסיף מעט על שומת ב"ד ולא יהיה כל החוב פרוע בהא
אזלינן בתר שומת ב"ד כדברי ה"ר יונה. ואם יאמר המלוה אקבל הקרקע בכל חובי בלא
שומת ב"ד והלוקח אומר לא כי אלא ישומו אותה ב"ד ואני אתן כפי אשר ישומו אותה ב"ד
אין שומעין ללוקח. וכשמחליטין אותה לו כותבין לו אחלטתא כמו ששמוה והכריזו עליה
כראוי ושמחליטין אותה לו וכותבין בה שהכירו בה שהיא של פלוני הלוה ושקרעו שטר
האדרכתא.
סימן קטו
השביח לוקח את השדה כשבא המלוה לטורפה טורף אותה כמו שהיא עם שבחה בין
שבחא דממילא כגון שעלו בה אילנות או נתייקרה בין שהשביח הלוקח מחמת הוצאה
שהוציא עליה. ולא שיטול כל השבח אלא רק חציו דקיימא לן היכא דכתב ליה דאיקני ולוה
ואח"כ קנה, חולקין מלוה ראשון עם מלוה שני לפי ששעבוד שניהם חל כאחד. והאי שבח
כאילו קנאו המוכר ומכרו ללוקח אחר שמכר לו השדה ונתחייב באחריותו ונמצא אחריות
הלוקח על השבח, לפיכך חולקין אותו. כיצד, היה עליו חוב של מאתים זוז ומכר ללוקח
שדה שוה מנה והשביחה ששוה מאתים טורף בעל חוב ממנה מאה וחמשים מנה של דמי
השדה, וחמשים של השבח ולוקח יקח חמשים של שבח הנשארים. וחוזר הלוקח וגובה
הקרן מנכסי המוכר או מהמשועבדים שמכר או נתן. והשבח אינו גובה אלא מבני חורין.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 240
240
והרמב"ם חילק וכתב דווקא שבח הבא מחמת הוצאה אינו נוטל אלא החצי, אבל שבח
הבא מאיליו נוטל הכל.
ואדוני אבי הרא"ש לא חילק בזה.
וכתב עוד הרמב"ם הורו חכמים גדולים ואמרו לא יהא הלוקח רע כחו מהיורד לשדה
חברו שלא ברשות ששמים לו וידו על התחתונה. לפיכך אם השביח מאה והוציא חמשים
נוטל כל ההוצאה וחצי השבח היתר על ההוצאה עם הקרן טורף בעל חוב. ויראה מדבריו
אפילו אם החוב כנגד כל השדה עם השבח נוטל הלוקח כל ההוצאה תחילה.
ואדוני אבי הרא"ש ז"ל לא כתב כן אלא אם החוב כנגד כל השדה, עם השבח נוטל כל
השדה עם השבח ואינו נותן ללוקח שום הוצאה. ומיהו אם יש ללוקח מעות וירצה לסלקו
בדמים יכול לסלקו בין מן השדה בין מן השבח.
במה דברים אמורים כשלא עשאה אפותיקי אבל עשאה אפותיקי שאמר לו לא יהא לך
פרעון אלא מזו אפילו אם יש לו מעות אינו יכול לסלקו, אלא יטול כל השדה עם שבחה ולא
יתן לו כלום מן ההוצאה. ואם לא היה החוב אלא כנגד השדה ולא עשאה אפותיקי, אז אין
בעל חוב נוטל ממנו אלא כשיעור חובו והשאר ישאר ללוקח. ורואין במה שנשאר אם הוא
יותר על החוב שיעור שדה שהוא ט' קבין יכול בעל חוב לומר ללוקח טול חלקך בקרקע
ואין לוקח יכול לומר לו תן לי חלקי במעות, ואין מלוה יכול לכופו שיקחנה במעות. ואם אין
בו שיעור שדה אז תלוי ברצון הלוקח אם ירצה יטול קרקע ואם ירצה צריך ליתן לו מעות.
ואם עשאה אפותיקי אפילו אין בחוב אלא כנגד השדה בלא שבח יטול כולה עם שבחה
ורואין אם שבחה יותר על ההוצאה נוטל ההוצאה מבעל חוב ומותר השבח נוטל מן המוכר
ואם ההוצאה יתירה על השבח אין לו אלא הוצאה שיעור שבח מבעל חוב והשאר יפסיד.
והפירות שאכל הלוקח או אפילו לא אכלם אלא שתלשם כבר אין בעל חוב נוטל מהם.
אבל אם עדיין מחוברים אפילו אם נגמרו כל צרכן וקרובים ליתלש אז דינן כשאר השבח,
שאם החוב כנגד השדה והפירות גובה אותם עם השדה ואינו נותן לו כלום ואם אין החוב
אלא כנגד השדה ישארו הפירות ללוקח.
במה דברים אמורים כשלא עשאה אפותיקי. אבל עשאה אפותיקי אפילו אין החוב אלא
כנגד השדה גובה אותם עם פירותיה, ונותן לו הוצאת עידור וניכוש. כל אלו הדברים לא
נאמרו אלא בלוקח אבל מקבל מתנה שהשביח השדה בידו ובא בעל חוב לטורפה אפילו
אם החוב כנגד השדה עם השבח אינו גובה כלל מן השבח. וכתב רב אלפס דוקא שבח
הבא מחמת הוצאה, אבל הבא מאיליו טריף.
וכן כתב הרמב"ם ז"ל וה"ר זרחיה הכהן כתב דאפילו בשבח דאתי ממילא נמי לא טריף
ולזה הסכים אדוני אבי הרא"ש ז"ל.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 241
241
ואם הנותן קבל עליו אחריות אז דין מתנה כדין לוקח לענין שבח ופירות. ודין היתומים
לענין שבח כדין מקבל מתנה שאין בעל חוב גובה מהם שבח כלל, אפילו אם החוב כנגד
שדה והשבח אלא אם כן עשאה אפותיקי ואז גובה אותה עם שבחה ואפילו אין בחוב אלא
כנגד השדה לבד. ורואין אם השבח כנגד ההוצאה או יותר נותן להם ההוצאה ואם
ההוצאה יתירה על השבח אינו נותן להם אלא הוצאה שיעור שבח. ואם בעל חוב אומר
אביכם השביח והם אומרים אנחנו השבחנו אחרי מות אבינו, אם עשאה אפותיקי על
היתומים להביא ראיה ואם לא יביאו ראיה ואסיק ביה שיעור ארעא ושבחה נוטל אותה
ושבחה ואינו נותן להם כלום, ואם יביאו ראיה שהם השביחוה הוא נותן להם ההוצאה.
ואם לא עשאה אפותיקי עליו להביא ראיה ואם יביא ראיה ואסיק ביה שיעור ארעא ושבחה
נוטל אותה עם שבחה ואינו נותן להם כלום ואם אינו מביא ראיה אינו נוטל אלא השדה
בלא שבח.
סימן קטז
לוקח שטרפו ממנו השדה כותבין לו ב"ד טירפא היאך טרפוהו ממנו בשביל חובו של
המוכר וחוזר וטורף מן המוכר. ואם קנאה בחמש מאות והוקרה ושוה אלף כותבין לו
טירוף באלף וכן אם היתה שוה אלף בשעה שלקחה ובשעת טירפא לא היתה שוה אלא
חמש מאות או שהיתה שוה אלף ולקחה בחמש מאות בכולם כותבין לו טירפא באלף. וכל
הדין שיש למלוה על הלוקח כך דינו של לוקח ראשון שטרף בעל חוב ממנו ובא הוא
לטרוף מלקוחות שקנו אחריו שהרי הוא כאילו יש לו שטר חוב על המוכר בשביל אחריות
שלו אפילו לא מכר לו בשטר אלא בעדים בעלמא אפילו לא פירש לו האחריות וכתב ה"ר
יונה דוקא שמעידים העדים שלא חתמו על שום שטר וגם לא היו עדים אחרים כי אם הם
דאי לאו הכי דילמא טריף בעדים והדר טריף בשטר ומכבש הוא דכביש ליה השתא. ומכל
מקום ב"ד כותבין לו טירפא היאך נטרף ממנו לראיה שיתבע הלוה שמכר לו. ואם לקח
שלא באחריות ומבקש מהמלוה שיתן לו כחו מן השטר חוב כדי שיוכל לתבוע הוא מהלוה,
אם כבר טרף ממנו שוב אינו יכול לעשות לו ממנו לא הרשאה ולא מכר שכבר נמחל
שיעבודו ונתבטל, אבל קודם שיטרוף בו יכול לפייסו שיתן לו כחו. ואם ירצה המלוה
לעשותו מעצמו יעשה אבל אם לא ירצה לעשותו אין ב"ד כופין אותו ואין כותבין לו גם כן
טירפא שהרי קנה שלא באחריות.
סימן קיז
העושה שדהו אפותיקי סתם שאמר לו אם לא אפרע אותך גבה מזו ושטפה נהר הרי זה
גובה משאר נכסים ואם מכרו המכר קיים שכל זמן שימצא בני חורין אינו טורף את זאת
ואם לא ימצא לו בני חורין טורף אותה ואף כשהיא בידו שלא מכרה יכול לסלקו בשאר
http://www.daat.ac.il/he-il/toshba * דעת אתר * מעוצבת מהדורה * משפט חושן טור 242
242
נכסים, עשאה אפותיקי מפורש שאמר לו לא יהא לך פרעון אלא מזו אינו יכול לסלקו
בשאר נכסים, אלא אם כן יתן מעות שבמעות יכול לסלקו ממנה. שטפה נהר אינו גובה
משאר נכסים ואם מכרה או משכנה הרי זו מכורה עד שיגיע זמן הפרעון וכשיגיע זמן
הפרעון טורפה, אפילו יש ללוה שאר נכסים בני חורין. ומשכונא דינה כאפותיקי אם היא
סתם שמשכנה לו סתם הויא כאפותיקי סתם ואם פירש לו לא יהא לך פרעון אלא ממנה,
אז דינה כאפותיקי מפורש. עשה שורו או שאר מטלטלין אפותיקי ומכרן אין בעל חוב גובה
מהם אפילו עשאן אפותיקי בשטר משום דלית ליה קלא דלא מצו לקוחות ליזהר. ואפילו
ידע הלוקח שעשאה אפותיקי כגון שהיה עד באותה מלוה, אפילו הכי אין המלוה גובה
הימנה דלא פלוג חכמים.
וכן לענין קדימה אפילו עשה מטלטלין אפותיקי מפורש בשטר לראשון גובה מלוה של
אחריו כיון שהשעבוד לא חל על המטלטלין אין בהם דין קדימה. עשה עבדו אפותיקי
אפילו בסתם ומכרו בעל חוב גובה ממנו דקלא אית ליה ודומה לקרקע. עשה עבדו
אפותיקי והלוה שחררו ואפילו שפירש ואמר לו לא יהא לך פרעון אלא ממנו יצא לחירות
שהשחרור מפקיע מידי שעבוד וגובה חובו מנכסים אחרים של הלוה מפני שהוא מזיק
שיעבודו וכאילו הזיקו אחר דמי. על כן כתב הרמב"ם שכותב עליו שטר חוב וטורף מזמן
שטר זה שהשטר הראשון כבר נפרע. וכופין למלוה שיכתוב לו שטר שיחרור שמא יאמר
לו עבדי אתה. הקדיש הלוה נכסיו הפקיעו מידי שיעבוד ואין המלוה גובה מהם.
במה דברים אמורים כשהקדישן קדושת הגוף כגון ששעבד לו מטלטלי אגב מקרקעי והיה
בהן שור והקדישו למזבח. אבל קדושת דמים אין מפקיע אלא יפדנו המלוה בדבר מועט
שלא יאמרו הקדש יוצא לחולין בלא פדיון, ואותו מעט של הפדיון יוסיפנו על החוב ויגבנו
עם שאר החוב. לפיכך האידנא שאין קדושת הגוף אינו מפקיע. ואיסורי הנאה מפקיע כמו
קדושת הגוף. לפיכך אם אסרו בהנאה כההיא דפרסיה אמיתנא או שעשאה ע"ז והשתחוה
לה מפקיע מידי שיעבוד.
ורבינו האי כתב שאין חילוק בין קדושת הגוף לקדושת דמים אלא אם שייר לעצמו כדי
חובו של זה והקדיש השאר בכי האי גוונא מפקיע מידי שיעבוד וגובה מבני חרי ששייר.
ונפקא מינה שאפילו היה בהקדש אפותיקי מפורש ההקדש מפקיעו וצריך לגבות במקום
אחר מה שאין כן במכר. אבל אם הקדיש כל נכסיו אפילו קדושת הגוף אינו מפקיע מידי
שיעבוד אלא פודהו בדבר מועט, שלא יאמרו הקדש יוצא לחולין בלא פדיון אבל משביעין
אותו תחלה כדין הבא ליפרע מנכסים משועבדים. חוץ משכיב מרע שהקדיש נכסיו ואמר
מנה לפלוני בידי שאין משביעין אותו דחזקה אין אדם עושה קנוניא בשעת מיתה.
והרמב"ם כתב הקדיש נכסיו אין בעל חוב יכול לטרוף מההקדש, שההקדש מפקיע מידי
שיעבוד וכשפודין הקרקע אומרין כמה אדם רוצה ליתן בשדה זו על מנת לפרוע בעל חוב,
http://www.daat.ac.il/he-il/toshba * דעת אתר * מעוצבת מהדורה * משפט חושן טור 243
243
לפיכך לכשתפדה ותצא לחולין ביד הלוקח יבא בעל חוב ויטרוף אותה, שהרי שיעבודו
עליה. הא למה זה דומה לב' לקוחות שכתב לראשון דין ודברים אין לי עמך על שדה זו
ומכר הראשון לשני שטורף מן השני.
ואדוני אבי הרא"ש ז"ל כתב כסברא הראשונה.
סימן קיח
לוה שמכר נכסיו לשנים וכתב המלוה לשני דין ודברים אין לי עמך וקנו מידו על זה אין לו
על הראשון כלום. אבל אם כתב לראשון דין ודברים אין לי עמך גובה מן השני לפי שלא
היה לו על הראשון כלום ולא היה שיעבודו על הראשון כלל. ואם היה חובו כנגד מה שקנו
שניהם, כגון שחובו ר' זוז ומכר לראשון שדה שוה מנה ולב' שדה שוה מנה וכתב לשני דין
ודברים אין לי עמך, גובה השדה שביד הראשון ואין יכול לומר לו הנחתי לך מקום לגבות
ממנו שהרי חובו כנגד ב' השדות. וראשון חוזר וטורף מהשני שהרי קנה אחריו. ומלוה
טורף אותה מלוקח ראשון ולוקח שני טורף אותה מהמלוה, שהרי כתב לו דין ודברים אין
לי עמך ולוקח ראשון חוזר וטורפה מלוקח שני, וחוזרין חלילה עד שיעשו פשרה ביניהם.
וכן הדין אם החוב מנה ומכר לשני לקוחות לכל אחד במנה וכתב בעל חוב ללוקח שני דין
ודברים אין לי עמך ונמצא השדה שקנה הראשון שאינה שלו הרי הראשון טורף מהשני
ובעל חוב טורף מהראשון ושני טורף מבעל חוב וחוזרין חלילה עד שיעשו פשרה ביניהם.
וכן אם היתה אותה שדה שקנה הראשון אפותיקי לבעל חוב אחר מוקדם, הרי אותו בעל
חוב טורפה מהראשון וראשון טורף מהשני ובעל חוב האחרון טורף מהראשון ולוקח שני
טורף מבעל חוב שהרי כתב לו דין ודברים אין לי עמך וחוזרין חלילה.
והרמב"ם כתב שכן הדין שאם היה חובו מנה ומכר הלוה שדה שוה מנה לאחר ואותו
מכרו לשני וכתב ללוקח ראשון דין ודברים אין לי עמך שבעל חוב גובה מלוקח שני ולוקח
ראשון מבעל חוב ולוקח שני טורף מלוקח ראשון שהרי הוא מכרה לו ובעל חוב חוזר
וטורף מלוקח שני וחוזרין חלילה. ולא נהירא דכיון שכתב לראשון דין ודברים אין לי עמך
אינו יכול לטורפה מהשני אע"פ שלא פירש דין ודברים אין לי עמך ולא עם באי כחך לפי
שיאמר לו השני אי שתקת שתקת ואי לא הדרנא שטרא למריה.
סימן קיט
ראובן שמכר כל שדותיו לשמעון בשטר אחד וחזר שמעון ומכר שדה אחת ללוי והיא
בינונית ולא נשאר בינונית אחרת ביד שמעון ובא בעל חוב לגבות רצה גובה מבינונית
שביד לוי רצה גובה ממה שביד שמעון. ולא מיבעיא שיכול לגבות מהזיבוריות שביד
שמעון אלא אפילו לא נשאר בידו אלא עידית, יכול לגבותו ממנה.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 244
244
במה דברים אמורים שגובה מלוי כגון שלקח בינונית. אבל אם לקח עידית או זיבורית
אינו יכול לגבות ממנו. וכן אם נשאר בינונית ביד שמעון אינו יכול לגבות מלוי אפילו אם
לקח בינונית. וכל זה לא איירי אלא כשקנאם שמעון מראובן בבת אחת. אבל קנאם בזה
אחר זה וקנה זיבורית באחרונה, אינו גובה מלוי וכשם שאם היתה הבינונית עדיין ביד
שמעון היה דוחה אותו ממנו אצל זיבורית שקנה באחרונה כך יכול לוי לדחותו אצל
זיבורית שנשארה ביד שמעון שהיתה בת חורין באחרונה. לוה שהתנה עם המלוה שיגבה
מעידית שבנכסיו ומכר העדית ושייר בינונית וזיבורית אין בעל חוב טורף מעידית שמכר
מידי דהוה אניזק ששיעבודו מן התורה מעידית ואם מכרה אין הניזק גובה אלא מזיבורית
שביד המזיק שהיא בת חורין.
ראובן שהיה לו עידית ובינונית וזיבורית והיו לו עליו ניזקין שדינן בעידית ובעל חוב שדינו
בבינונית וכתובת אשה שדינה בזיבורית ומכרן לשלשה בני אדם כאחד ביום אחד במקום
שאין כותבין שעות כלם נכנסו תחת הבעלים וגובה ניזק בעידית ובעל חוב בבינונית
וכתובת אשה בזיבורית. ואם טען כל לוקח ולוקח לזה שבא לטרוף ממנו אני לקחתי תחלה
והנחתי לך מקום לגבות הימנה כתב הרמב"ן ששומעין לו כיון שהוא ספק ואינו יכול
לגבות עד שיביא ראיה מי קנה באחרונה. ורבינו יצחק פירש כיון שאינו ניכר מתוך השטר
שהרי שלשתן ביום אחד קנו ואין כותבין שעות קנין שלשתן לא חל אלא עד סוף הזמן ואז
חלו כלום כאחד מכרן לשלשה בזה אחר זה בג' ימים או ביום אחד, ונכתב השעות בשטר
אם אין בהם דין קדימה כגון שזמנו ליום אחד אי נמי לאחר שנתחייב לכלם קנה וכתב
להם דאקנה כולם גובין מן האחרון. לא הספיק גובין משלפניו לא הספיק גובין משלפני
פניו. ואם שטרו של אחד מהם קודם לחברו ובאין לגבות כאחד כל מי ששטרו קודם יגבה
מן האחרון תחלה בין אם הוא עידית או בינונית או זבורית והמאוחר ממנו גובה משלפניו
והמאוחר ממנו גובה משלפני פניו. ואם הניזקין קודמין ואחריו בעל חוב ואחריו כתובת
אשה הנזקין קודמין לגבות מהאחרון אפילו הוא זיבורית ובעל חוב משלפניו אפילו הוא
עידית וכתובת אשה משלפני פניו אפילו הוא עידי עידית. ואין הניזקין יכולין לומר א"כ
הורע כחינו שכך הוא הדין מי שקדם שיעבודו צריך לגבות תחלה ואינו יכול לגבות אלא מן
האחרון, ואם יבא לגבות משלפניו יאמר לו הנחתי לך מקום לגבות ממנו.
ומיהו אם הניזק יפייס ללקוחות הראשונים שיניחו לו לגבות מהם ולא יאמרו הנחנו לך
מקום לגבות ממנו, לא יוכל בעל חוב וכתובת אשה לומר כבר נסתלק שעבודך מהם כיון
שהניח בני חורין אצל המוכר, דכיון ששטרך מוקדם אתה צריך ליקח מבני חרי שהניח
אצל המוכר, משום דאמר להו ניזק כולהו משעבדי דידי נינהו אלא שחכמים תקנו לטובת
הלקוחות שאין גובין מהן כל זמן שיש בני חורין, וכיון שהם מחלו על תקנות שתקנו
לטובתם אתם מה לכם עמי, אני אקח מאיזה מהם שארצה. מכרן לאחד בזה אחר זה
http://www.daat.ac.il/he-il/toshba * דעת אתר * מעוצבת מהדורה * משפט חושן טור 245
245
ולקח זיבורית באחרונה כולן גובין ממנה. לא הספיק גובין משלפניה לא הספיק גובין
משלפני פניה, לא שנא אם המוכר מת או קיים. ואם קנאם כאחד או שלקח עידית
באחרונה אם המוכר עדיין חי כולן צריכין ליקח מהזיבורית שאנו רואין כאילו החזיר למוכר
שטר של הזיבורית בכתיבה ומסירה ונמצא בידו בני חורין וצריכין כולן לגבות ממנו. ולאו
דוקא שיחזיר לו שדה זו אלא אפילו שדה אחרת ואפילו יתננה לו במתנה, או אפילו
מטלטלי רק שימצאו לו שום דבר לגבות ממנו אינן יכולין לגבות מן הלקוחות. ואינן יכולין
לומר לו לכי תהדר דכל מה שאדם יכול לעשות רואין אנו כאילו הוא כבר עשוי.
וכתב אדוני אבי הרא"ש ז"ל אפילו אי לא טעין אנן טענינן ליה. ואם מת המוכר דלא מצי
למיהדר ליתמי דיתמי לא פרעי חובות אביהם ממה שקנו אחרי מות אביהם, אז דינא הוי
הכי אם לקח זיבורית באחרונה כולן גובין ממנה אם לקח עידית באחרונה יקחו כולן כדינן
שיאמר לא ניחא לי בתקנת חכמים שתקנו אין גובין מנכסים משועבדים במקום שיש בני
חורין. ואם לקח בינונית באחרונה נזקין ובעל חוב בבינונית וכתובת אשה בזיבורית. מכרן
לאחד בזו אחר זו ומכר עידית באחרונה, וחזר הלוקח ומכר בינונית וזיבורית ושייר לו
עידית, כולן גובים מהעידית שבידו שהרי אין בידו בינונית וזיבורית שיכול לומר לא ניחא לי
בתקנתא דרבנן. ואם מכר עידית ושייר בינונית וזיבורית לפניו אז גובין כדינו ניזקין בעידית
ובעל חוב בבינונית כתובת אשה בזיבורית כדרך שהיו עושין אם היו שלשתן ביד לוקח
ראשון.





סימן קכ
הלוה מעות מחברו הם באחריותו עד שיגיעם ליד מלוה או ליד שלוחו. ואם זרקן בפניו
ונאבדו חייב. לא מיבעיא סתם אלא אפילו א"ל זרוק לי חובי וזרקו קרוב למלוה ונאבדו
חייב, דמסתמא זרוק ושמור קאמר ליה. אבל אם א"ל המלוה זרוק לי חובי והפטר וזרקו
אפילו רחוק למלוה ונאבד קודם שיגיע לידו פטור שהרי הרשוהו בכך. ואם א"ל זרוק לי
חובי בתורת גיטין, אז יש לו דין גט שאם זרקו לתוך ד' אמותיו של המלוה ונאבד פטור
שכבר זכה בו. זרקו חוץ לד' אמותיו אם יכול המלוה לשומרו ולא הלוה אפילו רחוק ממנו
הרבה זכה בו ונפטר הלוה ואם הלוה יכול לשומרו ולא המלוה ואז לא יצא עדיין מרשותו
וחייב. ואם שניהם יכולים לשמרו אז הוא ברשות שניהם ואם נאבד משם נאבד לשניהם.
וכתב הרמב"ן דכל זה מיירי בסתם שלא גילה המלוה דעתו שאינו רוצה לקבלם לפיכך
אם זרקו לו ונאבד חייב שא"ל אילו נתתם לי הייתי שומרם. אבל אם אמר הלוה הילך
מעותיך ולא רצה המלוה לקבלם וזרקם לפניו אם הוא במקום שמלוה משתלמת שם
נפטר, ואין צריך להביאם לב"ד דפרעון בעל כורחו הוי פרעון. וכן נמי כי אמרו לו הנה
מעותיך צרורים ומונחים בביתי בא וטול מעותיך והלה מסרב בו ונגנבו או נאבדו הלוה
פטור אלא אם כן פשע בהן ונגנבו או נאבדו.





סימן קכא
שלח לו חובו ע"י שליח אם עשאו המלוה שליח וא"ל ללוה לשלחו ע"י ונאבדו פטור אפילו
לא א"ל פה אל פה אלא ששלח לו בכתב שלח לי ע"י פלוני ושלחם לו ע"י ונאבדו פטור,
ואפילו שהשליח עכו"ם חרש שוטה וקטן שאינן בני שליחות, דכיון שא"ל שלח לי ע"י
עכו"ם או ע"י חרש שוטה וקטן פטור. ואפילו לא יחד לו המלוה אדם ידוע לומר שלח לי ע"י
פלוני אלא כתב לו שלח לי ביד מי שתרצה ושלחם לו ונאבדו או שכפר בהן השליח פטור.
והוא ששלח לו ביד אדם נאמן וכדרך שבני אדם רגילין להעביר שם ממונם. אבל אם שלח
לו ע"י מי שהוחזק כפרן או במקום סכנת דרכים שאין הרבים רגילין להעביר שם ממונם,
הרי פשע וחייב שעל דעת כן לא הרשהו אלא אם כן פירש לו כי בסתם לא נתכוין לפוטרו
אלא מהאונסין. ואפילו לא אמר לשליח אמור לפלוני שישלח לי על ידך מעות שבידו, אלא
א"ל בפני עדים מעות יש לי ביד פלוני לך וא"ל שדעתך לבא לכאן ואם יתנם לך הביאם לי
ונתנם לו הלוה ונאבדו בדרך פטור. אבל לא עשאו שליח אלא א"ל יש לי מעות ביד פלוני
ואינו שולחם לי אולי אינו מוצא שליח לשלחם על ידו לך והתראה אליו [אולי] ישלחם על
ידך לי כי האי גוונא לא הוי שליח ואם נתנם לו ונאבדו חייב באחריותם. לא עשאו שליח
בעדים אלא מסר חותמו לסימן שהוא שלוחו ומסרו לו לאמר לך והבא לי מעותיו והוא בא
ללוה לומר פלוני שלחני אליך לאמר שלח לו מעותיו והנה לך חותמו לסימן והלך זה
והראה הסימן ותובע המעות שבידו להוליכן לפלוני והעדים מעידים אותו שהוא חותמו
אבל אינם מעידים שעשאו שליח ושלחם לו ונאבדו בהא פליגי שמואל אמר לא נפטר הלוה
ר"י אמר נפטר ופסק רב אלפס כשמואל ותמה עליו הרא"ש ז"ל דהא קי"ל הלכה כרבי
יוחנן כנגד שמואל וסיום דבריו וראיתי בשאלתות דרב אחאי שפסק גם הוא כשמואל
ואע"פ שדבריהם תמוהים אין לחלוק על דבריהם ע"כ. וכן כתב כתב הרמב"ם.
טען המלוה ואומר אני לא שלחתי אלא אחר שלח ורימה בך הלוה חייב באחריותם ומשלם
אחרי שיחרים מי ששלח כתב זה מדעתו ולא יודנו. ויש מי שהורה שישבע המלוה כדין כל
הנשבעין ונוטלין. כתב רב אלפס היכא דשדר ליה כתבא לחבריה ואמר ליה ההוא מידי
דאית לי גבך שדרינהו ניהלי לא מחייב באחריותו. והכי נהיגי תגרי. ומשמע מדבריו אפילו
לא ייחד לו שום אדם. וכתב הראב"ד ובמקום שאין מנהג ידוע חייב באחריותו שאין ראיה
מהבאת הכתב ליתן הממון למי שהביא הכתב שאפשר שרוצה לומר שלח לי במי שראוי
לשלחו שיביאהו בלי סכנה ואם לא עשה כן חייב באחריותו. אבל במקום שיש מנהג
למוסרו ביד המביא הכתב אין לנו אלא מה שנהגו. אם הסכימו שניהם תחלה שישלח לו
http://www.daat.ac.il/he-il/toshba * דעת אתר * מעוצבת מהדורה * משפט חושן טור 248
248
ממונו על ידי מי שיביא לו כתב ידו ומשמסרו לו נאנסו ואח"כ בא בעל הממון ותבע ממונו
מהנפקד או מהלוה וטוען הלה כבר נתתי למי שהביא לי כתב ידך בשליחותך, והלה אומר
אני לא כתבתי כתב זה מעולם, אם יוציא זה כתב ידו והוא ניכר לעדים שהוא כתב ידו או
שכתב ידו יוצא ממקום אחר ודאי הוא פטור. ואם אינו ניכר לעדים ואינו יוצא ממקום אחר
והוא אומר אני מכיר בו שהוא כתב ידך אם זה הממון נפקד אצלו שלא בעדים או אפילו
בעדים ע"פ מתוך שיכול לומר לא היו דברים מעולם, או החזרתים לך מידי לידך נאמן
לומר אני מכיר שהוא כתב ידך ועל פי כתב ידך מסרתי ליד שלוחך, אלא שצריך לישבע
שבועת היסת ונפטר.
ואם נפקד אצלו בשטר מתוך שיכול לומר נאנסו נאמן לומר מסרתיו ליד שלוחך אלא
שצריך לישבע שבועה חמורה כעין של תורה, ואם הוא לוה שלא היה לו שום טענה
ליפטר, אז אינו נאמן וחייב לשלם אלא שהמלוה צריך לישבע שבועה חמורה שאין זה
כתב ידו, והשליח שאומר שנאנסו צריך לישבע גם כן שבועה חמורה מפני שהיא שבועת
השומרים. ואם התובע מודה שהוא כתב ידו אלא שאומר לשליח איני מאמינך שנאנסו
ואיני מאמין לנפקד וללוה שנתנום לך הרי זה מחרים על הלוה או על הנפקד חרם סתם
שנותנם לשליח, ונשבע השליח שבועה חמורה שנאנסו מידו. וכל זה מיירי שהשליח מודה
שבאו לידו אלא שאומר שנאנסו. אבל אם כופר במלוה או המפקיד שאומר לו נתתים לך
והמלוה או המפקיד אומרים לא קבלנו, השליח אינו נאמן אפילו אם הם שנים שהם נוגעים
בדבר לפי שצריכין לישבע כדי ליפטר, אלא השליח נשבע היסת ונפטר והלוה או הנפקד
מקבלים עליהם חרם סתם שמסרום ליד השליח.
ואם הוא כופר בנפקד או בלוה שאומר לא נתתים לי והוא אומר נתתים לך, נשבע השליח
ללוה או לנפקד שבועת היסת ונפטר והלוה או הנפקד נשבע למלוה או למפקיד שבועת
היסת ונפטר. ויש אומרים שאין על הלוה או על הנפקד אלא חרם סתם. וקמא מסתבר.
במה דברים אמורים שעשאו שליח להביא את שלו, אבל לא עשאו שליח אלא שאמר לו
הלוה או הנפקד תוליך לפלוני מעותיו שבידי או שבא אחד ללוה או לנפקד ואמר פלוני
עשאני שליח להביא מעותיו והאמינו ומסר לו הממון והשליח אומר נאנסו או מסרתי
למלוה והמלוה אומר לא עשיתיו שליח ולא קבלתים, נשבע השליח שנתנם למלוה וישבע
המלוה שבועה חמורה שלא קבלם ויגבה חובו מהלוה שהשליח אינו נאמן לפי שהוא נוגע
בעדות שהרי צריך לישבע ליפטר. לפיכך אם אין השליח צריך לישבע כגון שהמשלח הלך
עם השליח ועמד מרחוק וראה שעשה שליח שליחותו הרי אין השליח צריך לישבע לפיכך
חשיב כעד אחד ומזקיק למלוה לישבע שבועה דאורייתא. ואם הן שנים הן עדים ופטור
הלוה. אבל כשלא ראה המשלח שעשה שליחותו אפילו אם רוצה למחול תביעתו כנגד
השליח כדי שיעיד על המלוה אין שומעין לו.
http://www.daat.ac.il/he-il/toshba * דעת אתר * מעוצבת מהדורה * משפט חושן טור 249
249
כתב הרמב"ם דוקא ששניהם לפנינו השליח והמלוה ומכחישים זה את זה אבל אם בא
השליח לבדו ואמר נתתי כמו שאמרת לי, אינו יכול להשביעו שעשה שליחותו כיון שאינו
טוענו ודאי שלא עשה שליחותו. וכן אם בא המלוה לבדו וטוענו אינו יכול להשביע שלא
פרעו השליח שהרי אין כאן מי שטוען עליו טענת ודאי שלקח אלא מחרים הלוה חרם סתם
ומשלם.
שאלה לאדוני אבי הרא“ש ז“ל:
ראובן חייב לשמעון מנה ודר בעיר אחרת, ולוי היה חייב לראובן מנה אמר ראובן ללוי תן
המנה שאתה חייב לי לשמעון ולוי אמר נתתי ושמעון אומר לא קבלתי, אם יש חילוק בין
הולך מנה לפלוני או תן לו מנה שאתה חייב לי.
דע שאין חילוק בין הולך מנה לפלוני או תן לו מנה שאתה חייב לי בשניהם הוא נשבע
היסת שעשה מאמרו ונפטר, ובעל חוב נשבע בנקיטת חפץ ונוטל.
כתב הרמב"ם שלח המלוה שלוחו ללוה להביא חובו לו, והחוב היה מנה וטען הלוה שנתן
לשליח כל המנה והמלוה אומר שלא שלחו להביא לו אלא חמשים זוז ולא נתן לו אלא
חמשים, והשליח אמר שנתן לו כל המנה ישבע השליח היסת ללוה שנתן למלוה כל
המנה, והמלוה ישבע שבועה חמורה שלא שלחו לקבל אלא חמשים ולא נתן אלא חמשים
כדין כל מודה מקצת ויטול חמשים מהלוה. ואיני מבין דבריו דמה ענין זה למודה מקצת
דמודה מקצת נשבע ליפטר אבל היאך ישבע זה ויטול אלא כיון ששלח שלוחו להביא שלו
והלוה אומר שנתן לו הכל והמלוה אומר שלא נתן לו אלא חציו ישבע הלוה ויפטר.





סימן קכב
אע"פ שלוה ששלח למלוה חובו בציוויו על יד שלוחו ונאבד פטור אם ירצה הלוה לא
ישלחנו לו ע"י שלוחו אפילו אם יש עדים שעשאו שליח להביא לו עד שיבוא בהרשאה.
וטעמא משום שיש לו לחוש שמא בטל המלוה את השליחות או מת שאילו מת, או בטל
השליחות קודם שיתן לשליח ונתן אח"כ לשליח ונאבד חייב באחריותו, אע"פ שלא ידע
שמת המלוה או בטל השליחות. ובעל העיטור כתב שאפילו בטל השליחות קודם שהגיעו
המעות ליד השליח ונתנם לו אח"כ ונאבדו, פטור הלוה שיאמר למלוה סמכתי עליך שהיית
עומד בשליחותך, שכשם שחזקה שליח עושה שליחותו, כך חזקה שבעל הבית עומד
בשליחותו ולא היה לך לחזור בך ואין לי להפסיד בשביל חזקתך. והראב"ד כתב כסברא
ראשונה. וכן כתב אדוני אבי הרא"ש ז"ל.
לפיכך עצה טובה ללוה או לנפקד שלא יתנו לשליח אלא אם כן בא בהרשאה שהקנה לו
בקנין הממון שיש לו ביד פלוני והשתא ליכא למיחש למידי.
על כן כתב אדוני אבי הרא"ש ז"ל כיון שהרשה לשלוחו וכתב לו זיל דון ואפיק לנפשך הוי
כאילו נתנה לו במתנה ותו לא מצי לבטל ליה. אף על גב דקיימא לן שליח שויה היינו לענין
דלא מצי למיתפש לנפשיה, אבל ודאי אהני מאי דכתב ליה זיל דון ואפיק לנפשך לענין זה
שלא יוכל לבטל השליחות.
אבל הרמב"ם כתב מי שהרשה לאחד ורצה לבטל השליחות ולהרשות לאחר רשאי. וכן
כתב רב אלפס משום רב יהודה.
ואפילו לפי דבריהם כתב אדוני אבי הרא"ש ז"ל אם בטל ההרשאה בלא ידיעת המורשה
והלך וטען עם המחזיק בנכסים ונתחייב בדין, לא מצי מרשה למימר כבר בטלתי שליחותו
דכיון דנזקקין ב"ד לדון על ההרשאה והיה כתוב בה זיל דון ואפיק לנפשך דיניהם דין. וכן
אם נתן לו הממון ונאנס פטור. ובלבד שלא ידע שבטל השליחות. אבל ידע שביטלו ונתן לו
ונאנס חייב, שלא היה לו ליתנו כיון שידע שבטל השליחות, וכן כתב הרמב"ם. ואם מת
המרשה קודם שהגיע הממון ליד המורשה היה נראה לפי סברת אדוני אבי הרא"ש ז"ל
שאינו יכול לבטל השליחות בחייו ג"כ לא נתבטל במותו.
אבל הוא כתב בתשובה שנתבטל כשמת. אבל הקנה לו הממון אגב קרקע כבר זכה בו,
והיא שלו אפילו אם מת המשלח לא זכו בו יורשיו.
והרמ"ה כתב אף על גב דבשאר השליחות כשמת השליחות בטל שאני גבי הרשאה כיון
דאוקמיה בדוכתיה כל זמן שאינו מבטלו במקומו עומד, ואפילו מת התובע נפטר הנתבע,
http://www.daat.ac.il/he-il/toshba * דעת אתר * מעוצבת מהדורה * משפט חושן טור 251
251
והוא שלא ידע הנתבע במיתתו קודם שנתן הממון מתחת ידו, אבל בשאר שליחות אפילו
לא ידע חייב באחריותו עד שיבא ליד השליח בחיי התובע. וכן כתב הראב"ד שאם מת
המרשה קודם שהגיע הממון ליד המורשה לא נתבטלה ההרשאה, אע"פ שאילו היה חי
לא היה יכול לבטלה. המרשה את חברו להוציא את שלו מיד המחזיק בו, צריך ליקח לו
בקנין שהרשוהו, וצריך לכתוב לו זיל דון ואפיק לנפשך שאם לא כן אם ירצה המחזיק לא
ישיב לו דבר שיאמר לו לאו בעל דברים דידי את. ומיהו אפילו אם לא כתב לו כן ונתן
המחזיק הממון לידי המורשה ונאבד פטור, דלא גרע משליח שעשה בעדים.
והרמ“ה כתב שאין צריך להקנות לו בקנין אגב קרקע, כיון דלאו לאקנויי ליה גופא דמונא
מכוין אלא יהיב ליה רשותא למיתבע דיליה.
תשובה לרב אלפס הרשאה יצאה לפנינו וכתב בה זיל וסב ואפיק לנפשך ורצו מקצת
תלמידים לבטלה כיון דלא כתב בה דון וזכי. והשיב כיון שכתב בה סב סב וזכי חדא
מילתא היא אבל משום דבר אחר ראוי לבטלה לפי שאין כתוב בה דון. אלא שמצאו כתוב
בה כל מאי דמתעני ליה מן דינא בין לזכות בין לחובה עלי הדר ו הרי זה במקום דון
וכשרה ואם לאו פסולה. ואם כתב זיל דון ואפיק לנפשך ואין כתוב בה כל דמתעני ליה מן
דינא עלי הדר כתב רב שרירא גאון שאין הנתבע יכול לפוסלה בכך שכל שכן שאינו יכול
לומר לאו בעל דברים דידי את שאין כותבין לשון זה אלא לתקנת המרשה שלא יוכל
המורשה להחזיק בממון. ואע"פ שכתב לו זיל דון ואפיק לנפשך, אפילו הכי אינו אלא
שליח ואינו יכול להחזיק בממון ולומר הקנית לי כבר שאינו אלא שליח. וכן מה שיוציא
השליח על עסק זה שהורשה צריך המשלם ליתנו לו. ואפילו לא הקנה המשלח לשליח
אלא שליש או רביע שיש לו ביד המוחזק צריך לדון עמו על הכל כיון שהוא בעל דינו על
החלק שהקנה לו, צריך לדון עמו על הכל. וכתב ה"ר אברהם דוקא שליש או רביע, אבל
אי כתב לו ק' דינרין ממה שיש לו ביד פלוני יהא שלך אינו דן אלא על הק'.
הבעל שבא לדון עם אחד שמחזיק בנכסי אשתו צריך הרשאה ואם יש פירות בקרקע אין
צריך הרשאה.
שאלה לאדוני אבי הרא“ש ז“ל:
ששאלת.
ראובן שהכניסה לו אשתו שטר שיש לה על לוי והוציאו לגבותו והגבו לו ב"ד קרקע של לוי
שאינו עושה פירות ורצה ראובן לבטל השומא ששמו לו קרקע של לוי בטענה שאומר
שהשטר אינו שלו אלא של אשתו והיא לא הרשתו ורצה לבטל השומא כי אין הקרקע
ששמו לו עושה פירות.
תשובה:
http://www.daat.ac.il/he-il/toshba * דעת אתר * מעוצבת מהדורה * משפט חושן טור 252
252
נראה לי שאין בדבריו כלום כי אם הכניסתו בנכסי צאן ברזל הרי הוא ברשותו ואין צריך
הרשאה ואם בנכסי מלוג הרי המעות הכתובים בשטר כשיוציאם מלוי ילקח בהן קרקעות
והוא אוכל פירות, א"כ היה לו זכות בהן ומיגו דטען בשביל חלקו טעין על הכל. ואם שמו
לו קרקע שאינו עושה פירות אין בכך כלום כי יכול למוכרו וליקח דבר שעושה פירות. ועוד
מתחלה היו עומדין המעות שבשטר ליהנות מפירותיהן ע"כ. אבל רב האי כתב שאינו יכול
לדון בלא הרשאה אלא כשיש בקרקע עצמו פירות, אבל אין בו פירות צריך הרשאה אף
על גב דכל דבר ראוי לימכר וליקח בהן קרקע ולאכול פירות, והכי מסתברא. שני שותפין
שיש להן תביעה על אחד יכול אחד מהן לתבוע הכל ואין יכול לומר זה לאו בעל דברים
דידי את דודאי שלוחו הוא. לפיכך אם השותף שדן עם זה יצא חייב צריך שותפו לקבל
דינו ודוקא בדברים שאף אם הוא בעצמו בא לדון, לא היה יכול לשנות בטענות חברו,
לפיכך מתחייב גם הוא בטענות חברו. ונפקא מינה שיורדים מיד לנכסיו ואין יכול לומר תנו
לי זמן עד שארד עמו לדין. אבל אם יכול לשנות בטענות כגון שהודה הראשון או שאמר
אין לי ראיה וזה כופר, או יש לו ראיה לא הפסיד. ואפילו כשאינו יכול לשנות הטענות
דאמרינן שאינו יכול לומר תנו לי זמן עד שארד עמו לדין דוקא כשהוא בעיר, דכיון שהוא
בעיר ולא בא ודאי ניחא ליה במה שטען זה בשבילו. אבל אינו בעיר לא הפסיד ויכול לומר
תנו לי זמן.
וכתב הרמב"ם לפיכך יכול הנתבע לעכב ולומר לא אדון עמך אלא על חלקך או הבא
הרשאה משותפך, שהרי יבא שותפך ויתבע גם הוא.
וכתב אדוני אבי הרא"ש ז"ל מאי איכפת ליה אם ידון על הכל אם יזכה בדין כנגדו, הרי
נפטר מחלקו ועוד מצי האי למימר ליה אם ארד עמך לדין על החצי ואזכה בדין, אצטרך
לחלוק עם שותפי שיאמר לי מאן פלג לך, הילכך כיון שאינו יכול לזכות בחלקו אלא א"כ
ירד עמו לדין על הכל, צריך להשיב לו על הכל. ומסתברא כדברי הרמב"ם דאיכפת
ואיכפת שאם יזכה לא יזכה אלא בחצי, ואם יתחייב יתחייב בכל אם כן לקתה מדת הדין
וכי בשביל שאין התובע יכול לזכות בחלקו אלא אם ירד עמו לדין על הכל נכוף למחזיק
שירד עמו לדין על הכל, בדבר שיכול להפסיד ולא להרויח. ויש אומרים היכא שאינו בעיר
שצריך המחזיק לדון עמו פעם אחרת שיוכל להחרים עליו שלא ידע שירד שותפו עמו לדין
ושלא צוהו לירד עמו לדין.
סימן קכג
מדינא דגמרא אין כותבין הרשאה אלא לתבוע פקדונו שביד חברו ולא כפר לו וכן יכול
להרשות לתבוע קרקע אפילו אם כפר בו או מלוה בשטר אפילו אם כפר בה הנתבע, לפי
שהוא כפירת שיעבוד קרקעות, וכשם שיכול לקנות השטר ושעבודו בכתיבה ומסירה כך
http://www.daat.ac.il/he-il/toshba * דעת אתר * מעוצבת מהדורה * משפט חושן טור 253
253
יכול להרשות עליו ולמסור השטר בידו כדי שיגבוהו, וצריך לכתוב לו קני לך האי שטרא
וכל שעבודא דאית ביה. אבל אין כותבין הרשאה על פקדון שביד חברו שכפר בו כבר
שנראה כשקר, שנותן לו מה שאין לו ביד האחר. וכך אין כותבין על מלוה שבעל פה
דלהוצאה ניתנה ואינה נקנית אלא במעמד שלשתן. ואפילו פקדון שביד חברו אם הוא
מעות אין נותנין עליו הרשאה שאין מטבע נקנית בחליפין. כל זה מדינא דגמרא אבל נהגו
עכשיו לכתוב על הכל. וכן כתב הרמב"ם.
הגאונים תקנו שכותבים הרשאה גם על המלוה שלא יטול כל אחד ממון חברו וילך
למדינת הים. ועוד תקנו שאם הרשוהו ליטול מעות שביד חברו ואין לו קרקע שיקנה לו ד'
אמות מקרקע שיש לו בא"י, ומקנה לו המעות אגבן ודברים אלו קלים מאוד שנאמר
שיקנה לו ד' אמות שיש לו בארץ ישראל והגאונים בעצמן כתבו שאין אומרים בזה יקוב
הדין את ההר ואינו אלא כדי לאיים על הנתבע. אם ירצה לדון בהרשאה וליתן נפטר דלא
גרע זה משליח שנעשה בעדים. אבל אם לא ירצה הנתבע לדון עמו אין כופין אותו ליתן
ולא לישבע עד שיבא בעל חובו.
והורו הגאונים שכותבים הרשאה אפילו על מלוה שכבר כפר הלוה. ודוקא בשטר או בעדי
קנין שהוא כפירת שעבוד קרקעות, אבל מלוה ע"פ שכפר בה אין כותבין.
ואדוני אבי הרא"ש ז"ל כתב שעל הכל כותבין לא שנא פקדון וגזל, ולא שנא מלוה בשטר
ובעל פה, ואף על גב דכפריה. מדברי הרמב"ם היה לו שבועה על חברו אינו יכול
להרשות אחר עליו להשביעו שאינו דבר שנקנה בקנין שאינו אלא דברים בעלמא. מי
שהרשה לחברו ורצה לבטל השליחות ולהרשות ולומר לאחר רשאי. ומכל מקום אין
הנתבע יכול לדחות את המורשה ולומר שמא המרשה אותך בטל שליחותך, שזה יאמר לו
תתן לי מה שיש לו בידך ותהא הרשאתו מונחת אצלך ואם הרשה לאחר הוא הפסיד
לעצמו שהרי בהרשאתו נתת. ואם הנתבע ידע שבטל שליחות של זה המורשה והרשה
לאחר ושניהם באין בהרשאתו לפנינו אין לו להשיב אלא לשני. אין למורשה רשות לכתוב
הרשאה לאחר שזה יאמר אין רצוני שיהא פקדוני ביד אחר. לפיכך אם התנה עמו שירשה
לאחר והאחר לאחר הכל לפי תנאו.
הבא בהרשאה שמחל לנתבע או שמכר לו או שמחל לו על השבועה או שעשה עמו פשרה
לא עשה ולא כלום, שזה יאמר לו לתיקוני שדרתיך ולא לעוותי. לפיכך אם התנה עמו בין
לתיקון בין לעוות אפילו מחל לו על הכל מחול, וכל שכן אם פירש בה מחילתך כמחילתי.
מורשה שבא בטענת ברי כגון בפני הפקיד לך פלוני כך וכך או בפני לוית ממנו כך וכך אם
הודה במקצת הרי זה נשבע שבועת התורה על מה שכפר ואינו יכול להפך השבועה על
המורשה. ואם אמר לא היו דברים מעולם ישבע לו היסת ויפטר. ואם תבע שישבע
המרשה שהוא רוצה להפכה עליו מוציאין הממון מידו ויהא מונח ביד בית דין עד שיבא
http://www.daat.ac.il/he-il/toshba * דעת אתר * מעוצבת מהדורה * משפט חושן טור 254
254
המרשה וישבע ויטול. וכן בכל הדברים שתולה במרשה ידון עם המורשה ויהא הממון
מונח ביד בית דין עד שיבא המרשה וישבע ויטול. ויש כח למורשה להחרים על מי שטוען
טענת שקר כדי לעכב הממון ולאחרו. ואם טען הנתבע איני נשבע עד שאחרים בפני
המרשה על מי שטוען עלי שקר אין שומעין לו, שאין חרם זה אלא מתקנת הגאונים ואין
מעכבין שבועה משום תקנה זו. ויש אומרים שב"ד ישלחו כתבם לב"ד שבמקום המרשה
ויחרימו בפניו ואז ישבע זה.
כתב הרמב"ן ז"ל בתשובה
מורשה שהורשה בשכר ידוע אפילו אם לא יוציא הממון מיד הנתבע כשרים הם קרוביו בין
לעדות בין לדין שההפסד וההוצאה הכל לבעל הממון אבל מורשה שיש לו חלק במה
שמוציא מהנתבע קרוביו פסולין הם בין לדין בין לעדות. לפיכך מי שיש לו עדים על
תביעתו לא ירשה אחד מהעדים אלא אם כן קצץ לו שכר ידוע. וכן נתבע שיש לו עדים
בפריעתו לא יבא לדון עם המורשה בזמן שיש לו חלק בתביעתו אם הוא קרוב לעדים
שהרי יבטל העדות. יכול אדם להרשות נשים ועבדים אבל לא את עבדו, שאין קנין לעבד
על ידי רבו שהרי גופו קנוי לו וידו כידו נמצא שאינו אלא שלוחו ויכול הנתבע לומר לו לאו
בעל דברים דידי את, אבל יכול להרשות את אשתו שהרי אם נתן לה מתנה קנתה ואין
הבעל אוכל פירות, נמצא כשכותב זכי לנפשך אין הנתבע יכול לומר לאו בעל דברים דידי
את. רבינו תם היה נוהג לשלוח הרשאה ביד עכו"ם מדקאמר מכסף מקנתו [בכסף] הוא
נקנה ואינו נקנה בתורת תבואות וכלים ומאי ניהו חליפין, למדנו שבשאר דברים מועילין
חליפין לעכו"ם.
וצריך ליזהר שלא יכתבו בהרשאה שביד עכו"ם וקנינא מיניה דאין שליחות וזכיית לעכו"ם
אלא יכתבו וקנה העכו"ם. ואף על גב דקיימא לן שליח שוויה ואין שליחות לעכו"ם, היינו
דוקא לענין שלא יוכל לעכבם. ואשר לא טוב עשה בעמיו זה הבא בהרשאה
במה דברים אמורים כשהנתבע והתובע במדינה אחת, אבל אם התובע במדינה זו
והנתבע במדינה אחרת, הרי זה עושה מצוה שאין לך מציל ממון חברו גדול מזה שאם אי
אתה אומר כך כל אחד יטול ממון חברו וילך למדינת הים.
סימן קכד
בענין הנתבע אי מצי למנות מורשה כתב הרמב"ן איכא פלוגתא ביני רבוותא. איכא מאן
דאמר אי בעי איניש דלא למיתי בבי דינא מצי לשויה שליח בעדים למיטען בשבילו בב"ד,
מהא דאמרי' בירושלמי דסנהדרין כהן גדול לא דן ולא דנין אותו, ופריך וימנה אנטלר הגע
עצמך אם יתחייב שבועה וכי אנטלר נשבע אלמא מצי לשויה שליח. וכן כתב בעל הערוך
http://www.daat.ac.il/he-il/toshba * דעת אתר * מעוצבת מהדורה * משפט חושן טור 255
255
מהא שמעינן דמצי למנות שליח ואיכא מאן דאמר שאינו רשאי שלא תהא סנהדרין
שומעת טענת שקר מפי התורגמן, והתם משום יקרא דכ"ג שלא לבזותו.
וכן כתב רב אלפס בתשובה שאין לנתבע למנות שליח וכן כתב רב סעדיה. וכן הנשים
היקרות לא ויתר להם בדין זה רב אלפס, אלא לשגר להם סופרי הדיינין ולטעון בפניהם
אבל לא למסור טענותיהן לאחרים.
ואדוני אבי הרא"ש ז"ל הביא כל זה בפסקיו והסכים לזה. וכן כתב הרמ"ה ז"ל דמצי
תובע למימר ליה לאו בעל דברים דידי את, ולא ניחא לי למיקם בדינא בהדך ואין המורשה
יכול לכופו לתבוע למי שאינו רוצה.
סימן קכה
ראובן שהיה חייב מנה לשמעון או שהיה לו פקדון בידו ואמר ללוי הולך מנה זה לשמעון
אם בא לחזור וליטלו ממנו אינו יכול דהולך כזכי דמי ומיד כשהגיע ליד לוי זכה בשבילו
לשמעון לפיכך בין אם מת לוה או מלוה יתנוהו ליורשי שמעון. ומכל מקום ראובן חייב
באחריותו עד יגיע ליד שמעון. ואם החזיר לוי המנה לראובן והעני אחר כך ולא היה לו
לפרוע בענין שהפסיד שמעון שלו לוי חייב לשלם שהוא פשע במה שהחזירו לראובן. ואם
מחמת אונסו החזירו לראובן שאיים עליו ראובן עד שהוצרך להחזיר פטור.
והרמב"ם כתב החזירו לו שניהם חייבין באחריותו עד שיגיע לו חובו. והא דבפקדון אינו
יכול לחזור וליטולו מיד לוי דוקא שהוחזק הנפקד כפרן, דאז זכות הוא למפקיד שיצא
מתחת ידו. אבל לא הוחזק כפרן יכול הוא לחזור וליטלו. כתב הרמ"ה ואי שוויה מריה
דפקדון שליח להביאו לו, כיון דגלי דעתיה דניחא ליה דליתביה ניהליה אם בא לחזור אינו
חוזר ואפילו בממציא לו שליח דלא מיפטר שומר בהכי מאחריות, או אפילו לא ממציא ליה
שליח אלא דשליח מהימן גבי מפקיד, ובכל יומא הוי מפקיד גביה אם בא לחזור אינו חוזר.
כתב בעל התרומות אמר שליח למלוה הנה מעותיך ששלח לך פלוני בחובך בידי אך אני
רוצה להחזיק בהן בשביל חוב שיש לי בידך, אם המלוה מודה לשליח שיש לו בידו ואין לו
שאר נכסים שיגבה זה מהם חובו והגיע זמן הלואתו, אין כח ביד המלוה לערער על
המשלח ולומר הפסדתני מעותי שמסרתו ליד מי שאיני יכול להוציאם מידו, שהרי המשלח
יאמר לו אף אם היה עדיין בידי היו מוציאין מידי מדרבי נתן הואיל ואין לך נכסים אחרים.
אבל אם יש לו נכסים אחרים המשלח כופה לשליח ליתנם למלוה שכל זמן שלא נתנם לו
לא נפטר המשלח מן החוב והשליח חוזר וגובה אותם ממנו. וכל שכן אם אין המלוה מודה
לשליח שחייב ליתנם למלוה אפילו אם אין לו נכסים אחרים, אע"פ שהוא נאמן כנגד
המלוה לומר אני תופשם בחובי במיגו דפרעתיך, הואיל וכל זמן שלא באו ליד המלוה לא
פקע שליחותו, ונמצא שהשליח בעל דברים של המשלח הוא וכנגד המשלח אין לו מיגו,
http://www.daat.ac.il/he-il/toshba * דעת אתר * מעוצבת מהדורה * משפט חושן טור 256
256
שאינו נאמן לומר החזרתים לך הואיל והולך כזכי דמי. לפיכך אם מת המשלח ולא הניח
נכסים חזר הדין בין השליח ובין המלוה שנשתלחו לו, ואפילו קבלם השליח מן המשלח
בעדים מיגו שיכול לומר למלוה פרעתיך, ונאמן בהיסת נאמן גם בהיסת לומר לו אני
תופשם בחובי שאתה חייב לי, כיון שאין תובעו בהם המשלח ולא יורשיו.
אבל הרמ"ה כתב אם השליח בא להחזיק בהן בשביל חוב שיש לו ביד המלוה או
המפקיד אינו יכול דכיון דא"ל הולך כמאן דא"ל זכי דמי או הולך על מנת שתתננו לפלוני
דמי, ואי מקיים תנאיה זכי ואי לא לא זכי וכאילו לא יצא מיד הלוה או הנפקד. ודוקא
במלוה או בפקדון הוי הולך כזכי אבל המתנה לא הוי כזכי. ואפילו שעשאו שליח לקבל
ואמר לו הנותן הולך לו לא הוי כזכי. לפיכך אם אמר הולך מנה לפלוני שאני נותן לו יכול
לחזור בו עד שיגיע ליד המקבל, ואם המקבל עני אמירתו לגבוה כמסירתו להדיוט, ואינו
יכול לחזור בו. ופירש רבינו תם דהוא הדין נמי אם אמר תן מנה לפלוני במתנה שאינו
כזכי ויכול לחזור בו כל זמן שלא הגיע לידו. אלא אם כן אמר לו זכי לו ואז זכה לו וקנה.
וכגון שהיה ברשותו אבל אם אינו ברשותו לא. ומיהו אפילו אם אינו ברשותו לכשיבא
לרשותו יזכה לו אם לא יחזור בו הנותן קודם לכן.
והרמב"ם כתב דתן הוי כזכי במתנה. וכן כתב הרמ"ה. וכתב ומיהו דוקא שנותן לו החפץ
עתה בידו ואומר לו תן חפץ זה לפלוני, דכיון דנותנו עתה לידו כדי ליתנו לו מיד שבא לידו
זכה בו המקבל. אבל אם מתחילה לא בא לידו על דעת לזכות לזה ואחר כך אמר לו תנהו
לפלוני לא קנה, אלא במעמד שלשתן ואפילו הוא תופש החפץ בידו בשעה שאמר לו תן,
כיון שלא בא לידו מתחילה לשם כך. והני מילי שא"ל תן אבל אם אמר לו זכה לו בעוד
שהחפץ בידו זכה לו אף על פי שלא בא לידו מתחילה לשם כך, או אפילו לא היה בידו
בשעה שאמר לו זכה לו אלא שהגביהו אח"כ כדי לזכות לו זכה, אפילו שלא בפני הנותן
ושלא בפני המקבל, דכיון שא"ל זכה שליחותיה קעביד. אבל אם לא אמר לו זכה מחד
אנפי אפילו איתיה לפקדון בחצרו של שליח לא זכה למקבל מתנה ע"כ.
ראובן שאמר לשמעון הולך מנה ללוי שאני נותן לו מתנה והלך שמעון ליתנו ללוי ומצאו
שמת, חזינן אי בריא היה הנותן ומת בחיי מקבל יתן ליורשי המקבל. דקיימא לן מצוה
לקיים דברי המת אפילו בבריא שצוה ומת לפיכך כשמת בחיי מקבל זכה בו המקבל
והורישו לבניו. ואם מת מקבל בחיי נותן יחזיר ליורשי משלח דהולך לאו כזכי דמי. ואע"פ
שמת נותן אח"כ לא שייך לומר מצוה לקיים דברי המת דכיון שמת מקבל בחיי נותן בטלו
דבריו בחייו. ואם שכיב מרע היה הנותן חזינן אם מת מקבל בשעה שנותן המנה ליד
השליח יחזיר לו ליורשי משלח דכיון שמת המקבל לא היה ראוי לקנות אבל אם היה חי
בשעה שנתן המנה לשליח יתן ליורשי המקבל אפילו אם הנותן מת בחיי המקבל ואפילו
נולדו יורשי המקבל אחרי מיתת הנותן. אע"פ שבשעת מיתת הנותן לא היו ראוין היורשין
http://www.daat.ac.il/he-il/toshba * דעת אתר * מעוצבת מהדורה * משפט חושן טור 257
257
לקנות למאן דאמר המזכה לעובר לא קנה וגם המקבל לא קנה בחייו כיון שמת בחיי נותן
אפילו הכי קנו משום דדברי שכייב מרע ככתובין וכמסורין דמו למפרע משעת נתינה,
הילכך כיון דאיתא למקבל בשעת מתן מעות הוברר הדבר שזכה משעת המתנה והורישו
ליורשיו. ולכאורה נראה שאם ירצה הנותן יכול לחזור בו כדין מתנת שכיב מרע שאינו
קונה עד לאחר מיתה.
אבל הרמ"ה כתב שאינו יכול לחזור ה ולהכי אמר יתן למקבל או ליורשיו אם מת ולא אמר
שישאר ביד השליח עד שיראה אם ימות הנותן, אם לא כמו שעושין לשאר מתנות שכיב
מרע משום דלא דמי לשאר מתנות שכיב מרע שאינו נותן במסירה ואינו מוציא הממון
מתחת ידו, הילכך אינו קונה עד לאחר מיתה, אבל זה שהוציא הממון מתחת ידו ודאי
דעתו היה שיקנה מיד. ולא משום דדברי שכיב מרע ככתובין וכמסורין דמו דכל היכא דקני
מקבל מהשתא לא קני באמירה גרידתא, אלא הכא כי קני במשיכה דידיה או במשיכת
ההוא דזכי ליה הוא דקני.
אף על גב דהולך דבריא לאו כזכי דמי הולך דשכיב מרע כזכי דמי דמסתמא כי יהיב
ממונא לשליח אדעתא דלזכי ביה למקבל קא מסר ליה, והא דלא אמר זכי אגב צערא לא
רמי אדעתיה. מידי דהוה אגיטו דאף על גב דבריא שאמר כתבו גט לאשתי אינו כלום עד
שיאמר תנו גבי שכיב מרע כותבין, אף על גב דלא אמר תנו שדעתו היה לומר תנו אלא
שבהול היה, הוא הדין נמי לגבי מתנתו הוה ליה כאילו אמר מהיום אם מתי. לפיכך כל זמן
שלא עמד אינו חוזר ואם יעמוד חוזר אפילו אם כבר בא ליד הנותן ומכל מקום כל זמן
שלא נתברר שנתרפא צריך השליח לעשות שליחותו. ואין לו לחוש שמא יתרפא אלא
יתננו למקבל ואם ימות הנותן ישאר למקבל ואם יתרפא יחזירנו לנותן.
