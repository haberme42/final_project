סימן שה
כתיב [במדבר י"ח] אך פדה תפדה את בכור האדם וגו' ופדויו מבן חדש תפדה, שמצות
עשה על כל ישראל שיולד לו בן שהוא בכור מאמו ישראלית בכל מקום ובכל זמן שיפדנו
מהכהן ולא מכהנת בחמשה סלעים, שהם שתי אונקיות וחצי לרש"י, ולדברי הגאונים
משקל אלף ותשע מאות ועשרים שעורים כסף. ואם יש לו שני ראשים צריך לפדותו בעשר
סלעים. ואלו חמשה סלעים נותנין לכהן בכסף או בשוה כסף מכל דבר שירצה חוץ
מעבדים ושטרות וקרקעות. אם כתב לכהן שטר חוב על עצמו בחמשה סלעים בשביל
פדיון בנו חייב ליתנם לו ואפילו הכי אין בנו פדוי.
לשון הלכות גדולות כתב לכהן שחייב ליתן לו חמשה סלעים חייב ליתן לו חמשה סלעים
אבל אין בנו פדוי עד שיאמר לו הילך בפדיון בני.
ואדוני אבי הרא“ש ז"ל לא כתב כן. ואם נתן לו חפץ בחמשה סלעים והכהן קבלו בכך בנו
פדוי אפילו אינו שוה כל כך. ואם נתנו לו סתם אם הוא שוה ה' סלעים בנו פדוי אע"פ שלא
שמו אותו תחלה לידע אם הוא שוה ה' סלעים ואם אינו שוה חמשה סלעים אין בנו פדוי.
נתן חמשה סלעים אפילו לעשרה כהנים בין בבת אחת בין בזה אחר זה בנו פדוי. וצריך
שיתנם לו במתנה גמורה ואם ירצה הכהן להחזירם לו אחר שקבל אותם רשאי, ומיהו לא
יהא רגיל להחזירם לכל שלא להפסיד לשאר הכהנים שמתוך כך יתנו הכל פדיוני בכוריהם
לו ולא לכהנים אחרים, אבל לעניים יכול להחזיר וכל שכן שמהאי טעמא לא יקבל על מנת
להחזיר, ומכל מקום אם עבר וקבלם על מנת להחזיר הבן פדוי. הפריש ה' סלעים לפדיון
בנו ונאבדו חייב באחריותן עד שיבואו ליד כהן. ובשעה שנותן הפדיון לכהן מברך ברוך
אתה ה' אלוהינו מלך העולם אשר קדשנו במצוותיו וציונו על פדיון הבן. ואם פודה את
עצמו אומר על פדיון הבכור ויברך שהחיינו.
ור"י היה מסתפק היכא שמת הבן לאחר ל' יום שאפילו הכי חייב בפדיונו, אם יש לו לברך
שהחיינו אם לאו.
ובתשובת הגאונים תיקון גאונים לסדורי מנהגא דפדיונא וברכתא דיליה הכי דמייתי אבוה
בריה קמיה כהנא ומודע ליה לכהנא דבכור פטר רחם הוא. ולישייליה כהנא מאי בעית טפי
ברך בוכרך או ה' סלעים דמחייבת למפרקיה בהו וליהדר ליה ברי בוכרי בעינא טפי והילך
ה' סלעים בפורקניה. ובהדי דיהיב להו בידיה מברך ברוך אתה ה' אלוהינו מלך העולם
אשר קדשנו במצוותיו וציונו על פדיון הבן ושהחיינו, והדר מזגא לכהנא כסא דחמרא
ומייתי אסא ומברך בורא פרי הגפן ובורא עצי בשמים
352 http://www.daat.ac.il/he-il/toshba * דעת אתר * מעוצבת מהדורה * דעה יורה טור
352
ברוך אתה ה' אלוהינו מלך העולם אשר קדש עובר במעי אמו ולארבעים יום חלק אבריו
מאתים וארבעים וח' אברים שיש בו ונפח בו נשמה כדכתיב ויפח באפיו נשמת חיים ויהי
האדם לנפש חיה עור ובשר הלבישו ועצמות וגידים סככו כדכתיב עור ובשר תלבישני
ועצמות וגידים תסוככני וצוה לו מאכל ומשתה וזימן לו שני מלאכי השרת לשמרו במעי
אמו דכתיב חיים וחסד עשית עמי ופקודתך שמרה רוחי אביו אומר זה בני בכור ואמו
אומרת זה בני בכורי שבו פתח הקב"ה דלתי בטני חמש סלעים נתחייבנו ליתן לכהן
בפדיונו כדכתיב כדכתיב ופדויו מבן חדש תפדה בערכך כסף ה' שקלים בשקל הקדש
עשרים גרה הוא, וכתיב אך פדה תפדה את בכור האדם ואת בכור הבהמה הטמאה
תפדה, כשם שזכה בכור זה לפדיון כך יזכהו האל לתורה ולחופה ולמעשים טובים ברוך
אתה ה' מקדש בכורי ישראל לפדיונן.
ומברך הכהן את הבן ומחזירו לאביו ולאמו וכי פריק איהו לנפשיה מברך על פדיון בכור
וכתב אדוני אבי הרא"ש ז"ל
ולא נהגו באשכנז ובצרפת שיברך הכהן ברכה זו, שלא מצינו שמברכין שום ברכה שלא
הוזכרה במשנה או בתוספתא או בגמרא כי אחרי סידור רב אשי ורבינא לא נתחדשה שום
ברכה. ועוד למה יברך הכהן ואינו עושה שום מצוה אלא מקבל מתנות כהונה ותחלת
הברכה קשה לי אשר קדש עובר במעי אמו אי קדושת הבכור קאמר בפטר רחם תלה
רחמנא ע"כ.
אין הבכור ראוי לפדיון עד שיעברו עליו ל' יום ואחר ל' יום יפדנו מיד שלא ישהה המצוה
ואם נולד לו טרפות בתוך ל' יום אין האב חייב לפדותו אפילו חי זמן ארוך, לפיכך אם מת
אפילו ביום ל' אין צריך לפדותו. ואם קבל הכהן המעות צריך להחזירם אם מת לאחר ל'
יום כבר נתחייב בפדיונו וצריך ליתן לכהן המעות. לפיכך מת האב תוך ל' יום ללידת הבן
בחזקת שלא נפדה עד שיביא הבן ראיה שנפדה. לאחר ל' יום בחזקת שנפדה עד שיאמרו
שצוה בשעת המיתה שלא נפדה.
נתן המעות לכהן בתוך ל' יום על מנת שיחול הפדיון מיד אינו פדוי, ואם נתנם לו על מנת
שיחול הפדיון לאחר ל' יום פדוי, אפילו אין המעות בעין לאחר ל' יום. מי שלא פדאו אביו
חייב לפדות את עצמו כשיגדל. ואם הוא לפדות ויש לו בן לפדות, פודה את עצמו תחלה
ואחר כך בנו. ואם אין לו אלא ה' סלעים פודה בהן את עצמו. שעבד כל נכסיו עד שלא
נשארו לו ה' סלעים בני חורין אין הכהן גובה הפדיון מן המשועבדים, אע"פ שקדם חוב
הפדיון לחוב של בעל חוב. פדיון הבכור תלוי במי שפוטר הרחם שאם הוא בכור לאב ולא
לאם אינו חייב בפדיונו. ואם יש לו כמה נשים ויש לו בכור מכל אחת ואחת חייב לפדות
כולם. אשה אינה חייבת בפדיון ולא לפדות לבנה. כהנים ולוים פטורים מפדיון בכוריהם,
ואפילו כהנת ולויה נשואה לישראל אין הבן חייב בפדיון. ואם הם מעוברות מנכרי לויה
353 http://www.daat.ac.il/he-il/toshba * דעת אתר * מעוצבת מהדורה * דעה יורה טור
353
פטורה וכהנת מעוברת מנכרי חייב הבן לפדות את עצמו לפי שנתחללה מכהונה מביאת
הנכרי. וכן בת ישראל מעוברת מנכרי חייב הבן לפדות את עצמו.
כהן שנולד לו בן חלל ומת האב תוך ל' יום ללידת הבן חייב הבן לפדות את עצמו לאחר ל'
כבר זכה האב בפדיון וירשו בניו ממנו הילכך יפריש הפדיון ויעכבנו לעצמו. שפחה שילדה
ואחר כך נשתחררה ונכרית שילדה ואחר כך נתגיירה וילדו אחר כך פטורין מן הבכורה.
נתעברה השפחה והנכרית ובעודן מעוברות נשתחררה השפחה ונתגיירה הנכרית וילדו
חייבין בבכורה, ספק אם ילדו קודם שנשתחררה ונתגיירה אם לאו פטור. הבא אחר נפלים
שיצא ראשו חי כגון שמעוברת תאומים אחד נפל ואחד כלו לו חדשיו והוציא הנפל ראשו
חי ואחר כך החזירו ואח"כ יצא אחיו השני שהוא בן קיימא, אינו בכור לפדיון מפני הנפל
שהוציא ראשו תחילה וכן בן ט' שיצא ראשו מת הבא אחריו אינו בכור. וכן המפלת כמין
בהמה חיה ועוף שחצי פרצוף פניהם דומה לצורת אדם או סנדל או שליא או שפיר מרוקם
או שיצא הולד מחותך אברים אברים הנולד אחר כל אלו אינו בכור לפדיון. אבל בן שמונה
שהוציא ראשו מת והמפלת שפיר מלא גוונים או מלא מים או דם והמפלת כמין דגים
שקצים ורמשים, והמפלת ליום מ' הנולד אחר כל אלו בכור לפדיון.
יוצא דופן והבא אחריו דרך רחם שניהם אינן בכור לפדיון. מי שלא בכרה אשתו וילדה זכר
ונקבה אינו נותן לכהן כלום, דשמא נקבה יצאה ראשונה. ילדה ב' זכרים נותן לכהן ה'
סלעים, מת אחד מהן תוך ל' יום אין לכהן כלום דשמא הבכור מת.
כתב הרמב"ם מת האב קודם שפדאן בין מת תוך ל' יום או לאחר ל' יום והבנים קיימין
נותן בין שניהן חמשה סלעים אפילו חלקו כבר הנכסים ואינו נראה כן בגמרא אלא אם מת
האב תוך ל' יום אפילו לא חלקו פטורין ואם מת לאחר שלשים יום אפילו חלקו חייבין. שתי
נשיו שלא בכרו וילדו ב' זכרים ונתערבו נותן י' סלעים לכהן, מת אחד מהן תוך ל' יום והוא
כבר נתן פדיונו אם לכהן אחד נתן יחזיר לו חמשה סלעים. ואם לשנים נתן אין שום אחד
מחזיר לו שכל אחד יאמר אני תופס בשביל החי. ילדו זכר ונקבה או ב' זכרים ונקבה נותן
חמשה סלעים לכהן. ואם מת אחד מהזכרים תוך ל' יום אינו נותן לכהן כלום. ילדו ב'
נקבות וזכר או ב' נקבות וב' זכרים אין לכהן כלום. אחת בכרה ואחת לא בכרה וילדו ב'
זכרים נותן לכהן חמשה סלעים, ואם מת אחד מהם תוך שלשים יום אין לכהן כלום. ואם
מת האב בין שניהם נותנין חמשה סלעים. זכר ונקבה או ב' זכרים ונקבה אין לכהן כלום.
ב' נשים של ב' אנשים שלא בכרו וילדו זכרים ונתערבו נותן כל אחד ה' סלעים לכהן מת
אחד מהן תוך ל' יום אם לכהן אחד נתנו יכתבו הרשאה זה לזה ויוציאו ממנו ה' סלעים
אבל בלא הרשאה אין שום אחד יכול להוציא ממנו כלום, שיאמר לכל אחד בנך החי ואם
לשנים נתנו אין יכולין להוציא מהן כלום. ילדו זכר ונקבה או ב' זכרים ומת אחד מהם
354 http://www.daat.ac.il/he-il/toshba * דעת אתר * מעוצבת מהדורה * דעה יורה טור
354
האבות פטורין והבן חייב לפדות את עצמו וכן מבכרת שלא שהתה אחר בעלה שלשה
חדשים וילדה ספק בן תשעה לראשון או בן שבעה לאחרון, האבות פטורין והבן חייב
לפדות את עצמו. ילדו ב' נקבות וזכר או ב' זכרים ונקבה אין לכהן כלום. אחת בכרה ואחת
לא בכרה וילדו ב' זכרים זה שלא בכרה אשתו נותן ה' סלעים, זכר ונקבה אין לכהן כלום.
וכתב הרמב"ם
שאם ילדו ב' זכרים ונקבה נותן חמשה סלעים כיון שאינו נפטר אלא בשתי ספיקות, אם
ילדה אשתו זכר חייב ואם ילדה זכר ונקבה חייב אלא אם כן יצאה הנקבה ראשונה והואיל
והדבר רחוק חייב ע"כ.
ואיני מבין דבריו שגם אינו מתחייב אלא בשתי ספיקות שמא ילדה אשתו נקבה ואם ילדה
זכר ונקבה פטור אלא אם כן יצא הזכר תחילה, כיון דאיכא למימר הכי והכי אין מוציאין מן
הספק.





סימן שו
בכור בהמה טהורה נוהג בזכרים ולא בנקבות דכתיב כל פטר רחם הזכרים וגו', ונוהג בין
בזמן הבית בין שלא בזמן הבית.
וכתב הרמב"ם שאינו נוהג אלא בארץ ואפילו אם הובאו מחוצה לארץ לארץ לא יקרבו
שהם חולין גמורין, והרמב"ן כתב שנוהג בחו"ל וכן הוא מסקנת אדוני אבי הרא"ש ז"ל.
וכתב עוד הרמב"ם שצריך להקדישו ואם לא הקדישו קדוש מרחם, ואדוני אבי הרא"ש
ז"ל כתב שאין צריך וזו היא מצותו נותנין אותו לכהן ולא לכהנת בין אם הוא תם או בעל
מום שנולד במומו או שנולד בו מום אחר שנולד. ולא יתננו לו מיד כשיולד, אלא הבעלים
חייבין לטפל בו, בבהמה דקה ל' יום ובגסה נ' יום ואם אין לו כהן מצוי חייב לטפל בו עד
שיזדמן לו כהן. במה דברים אמורים בתם בזמן הזה אבל בעל מום שרוצה הכהן ליקח
אותו ולאכלו מיד או תם בזמן הבית ורוצה לקבלו מיד ולהקריבו רשאי. ואם הכהן מסרב
מלקבלו מפני שיש טורח גדול לטפל בו בזמן הזה עד שיפול בו מום אינו רשאי מפני
שנראה כמבזה מתנות כהונה, והתם בזמן הבית יקריבנו תוך שנתו שיזרוק דמו ויקטיר
אמוריו ויאכל הבשר ומונין לו השנה משיהיה לו ח' ימים ואם לא הקריבו תוך שנתו לא
נפסל ויקריבנו אח"כ. ובזמן הזה ישהנו עד שיפול בו מום והבעל מום שוחטו ע"פ מומחה
ואוכלו בכל מקום ומאכילו לכל מי שירצה אפילו לנכרי ומוכרו ומקדש בו את האשה שהוא
כשאר ממונו, ובלבד שלא ימכרנו במקולין ולא ישקלנו בליטרא ומכל מקום מותר לשקול בו
מנה כנגד מנה וכנגד כלי וקופיץ והני מילי בשרו אבל חלבו ודמו וגידו וקרניו נמכרים
במקולין ונשקלין בליטרא ושומנו של גיד הנשה דינו כבשר כיון שהוא [מותר] מן התורה.
ואף בעל מום מצוה לאוכלו תוך שנתו, כיצד נולד במומו אי קים לן בגויה שכלו לו חדשיו,
מונין לו משעה שנולד ואם לא קים לן ביה שכלו לו חדשיו מונין לו השנה משיהיה לו ח'
ימים. נולד תם ונפל בו מום תוך שנתו יכול להשהותו עד מלאת לו שנה ללידתו, נולד בו
מום אחר השנה יכול להשהותו ל' יום אחר שנפל בו המום וכן אם נפל בו מום תוך השנה
ולא נשאר ממנו ל' יום, יכול להשהותו עד שישלימו ל' יום לנפילת המום כגון אם נפל בו
מום ט"ו ימים קודם תשלום השנה, משהה אותו ט"ו ימים אחר השנה. ושנה זו היא שנת
הלבנה י"ב חדש מיום ליום ואם היא מעוברת מונין לה י"ג חדשים.
כתב הרמב"ם נולדו ב' טלאין א' בט"ו באדר הראשון וא' בר"ח אדר שני, זה שנולד בר"ח
אדר השני כיון שהגיע יום ראשון באדר של שנה הבאה עלתה לו שנתו וזה שנולד בחצי
356 http://www.daat.ac.il/he-il/toshba * דעת אתר * מעוצבת מהדורה * דעה יורה טור
356
אדר הראשון לא עלתה לו שנתו עד חצי אדר של שנה הבאה, הואיל ונולד בחדש העיבור
מונים אותו לו ואם עבר ושהה אותו אחר זמנו לא נפסל.
סימן שז
אין מרגילין בבכור אפילו בעל מום פירוש להפשיט עורו משלם דרך מרגלותיו והרמב"ם
התירו ואדוני אבי הרא"ש ז"ל לא כתב כן. ואם שחטו ונמצא טריפה כתב הרמב"ם
שהעור מותר בהנאה אם נשחט על פי מומחה, ואדוני אבי הרא"ש ז"ל כתב שעורו עם
בשרו אסור בהנאה וטעון קבורה. צריך הכהן לשהותו ולגדלו לעולם עד שיפול בו מום,
ובזמן שב"ה קיים שעומד להקרבה אינו רשאי למוכרו כל זמן שהוא תם. ובזמן הזה בין
תם ובין בעל מום יכול הכהן למוכרו בין לכהן בין לישראל והלוקח ינהוג בו קדושת בכור,
במה דברים אמורים שהלוקח קונה אותו לצרכו אבל אסור לעשות בו סחורה לקנותו כדי
להרויח בו קנאו לצרכו ולא נצרך יכול לחזור ולמכרו.
סימן שח
הבכור אסור בגיזה ובעבודה ואפילו אם עבר וגזז או תלשו בידו או אפילו נשר הצמר
מעצמו אסור בהנאה לעולם, לא שנא מת מעצמו לא שנא שחטו אחר כן אפילו ע"י
מומחה, אין השחיטה מתרת הצמר שנתלש מחיים אבל צמר המחובר השחיטה מתירתו
כבשרו. ואם נתלש מחיים ועודנו מסובך בשאר הצמר את שנראה כשאר הצמר ניתר
בשחיטה ואת שאינו נראה כשאר הצמר כגון שעולה יותר או שעיקרו הפוך כלפי ראשו
כגון שכפוף באמצעיתו ושני ראשין בולטין לחוץ, אין השחיטה מתירתו. וכשבא לשוחטו
יכול לתלוש הצמר של מקום השחיטה כדי לעשות מקום לשחיטה ודוקא ביד, אבל לא
בכלי כדי שלא יהא נראה כגוזז, וכן מותר גם כן לעשותם כשבא לראות מומו. האורג מלא
הסיט חוט מצמר בבגד אם הוא דבר חשוב כגון מעשה צייר אינו בטל וכולו טעון קבורה
ואם אינו דבר חשוב בטל ברוב.
סימן שט
בכור בזמן הזה אין לו היתר אלא ע"י מום ואפילו אם ירצו הבעלים או הכהן לכונסו לכיפה
עד שימות מעצמו אין רשאין אלא צריך הכהן לגדלו עד שיפול בו מום. ואפילו כשיפול בו
מום בגלוי וניכר לכל כגון שנקטעה ידו או רגלו וכיוצא בו, אינו רשאי לשוחטו אלא ע"פ
מומחה שיורה לו שהוא מום הראוי לישחט עליו, ואם אין חכם מומחה ניתר ע"י ג' בני
כנסת פירוש החכמים קצת ואינן בקיאין כ"כ. וכתב ה"ר יונה האידנא דליכא מומחין אינו
נשחט על ידי בני הכנסת אלא במומים מובהקים כגון נסמית עינו ונקטעה ידו וכיוצא בהם,
אבל דוקין שבעין וחוורור ומים הקבועין וכיוצא בו לא. וצרימת האזן נראה שהוא מום
357 http://www.daat.ac.il/he-il/toshba * דעת אתר * מעוצבת מהדורה * דעה יורה טור
357
מובהק היכא דמינכר שפיר, ונראה לעינים שהוא יותר מחגירת הציפורן. וכיצד צרימת
האזן שנפגמה בחסרון עד שתחגור בה הציפורן. מן הסחוס פירוש התנוך ולא מן העור
שבשפת האזן בין שנפגמה בידי אדם בין שנפגמה בידי שמים או שנסדקה סדק הניכר
אע"פ שאינו חסר כלום, וכן אם ניקב מלא כרשינא או שיבש כדי שתהא נפרך בציפורן.
אזן הגדי שהיא כפולה ונראה כשתים אם אינו אלא עצם אחד כגון שאין לו אלא תנוך אחד
אלא שנכפל תנוך העליון ונתחבר למטה ונראית כשתים הוי מום. ואם אינו עצם אחד אלא
התנוכים נבדלים למטה אינו מום. אזנו אחת גדולה מחבירתה עד שניכר למראית העין
שהיא גדולה מחבירתה הוי מום, אבל אם אינו ניכר עד שימדדו אותו בידים אינו מום.
מושב עינו עגול כשל אדם הוי מום שדרך הבהמה להיות משוך. עינו אחת גדולה כשל עגל
והשנייה קטנה כשל אווז, הוי מום אבל אם שתיהן גדולות או קטנות אינו מום ושאר מומי
העין אינו מובהקין להתירו על ידן האידנא, על כן אין רצוני להאריך בהן.
רחל שיש לה קרנים או עז שאין לה קרנים אינו מום, היה לעז קרנים ונחתכו עם הבשר
שבהם אם נעקרו בכח עד שנשאר במקומן כעין גומא הוי מום, נחתכו בשוה ולא נשאר
במקומן גומא אינו מום. פיו דומה לשל חזיר כזה ששפתו העליונה עודפת על התחתונה
או שתחתונה עודפת על העליונה הוי מום, ואפילו אם אינו חד כשל חזיר הוי מום ודוקא
שיש באותו עודף עצם אבל אם אינו אלא בשר נוסף אינו מום. פיו בלום פירש סתום שאינו
יכול לפותחו אם מחמת העצם שהשפתים נפתחים יפה אלא שעצמות הלחיים נדבקים זה
בזה הוי מום, אבל אם אין השפתים נפתחים אלא כמו הלחיים אע"פ ששניהם אין נפתחין
כדרכן אינו מום. ניטל רוב לשונו הוי מום אפילו לא ניטל הרוב של כל הלשון אלא הרוב
מהמקום שאינו דבוק למלקחיים. נפגם העצם שבפיו שהשיניים קבועים בו הוי מום, יש לו
ג' ידים או שאין לו אלא אחד או שאחת מפרסות ידיו או רגליו עגולות כשל חמור אפילו הן
סדוקות. או שנשמט הירך ממקום חבורו ואפילו לא איעכול ניביה או שאחד מירכותיו קבוע
במקום הכסל והשנייה למעלה ממנו, או שירך אחד גדול מחבירו או שנשבר עצם היד או
הרגל אפילו אינו חסר כלום, ואפילו השבר קטן שאינו ניכר בו שנשבר אלא כשהוא מהלך
או שנפגם עצם ידו או רגלו בכל אחת מאלו הוי מום.
פרסות ידיו צרות שאינן רחבות כדרכן אם מחמת הבשר צר והעצם מרחיב ויוצא לחוץ הוי
מום, ואם הבשר והעצם שוין ששניהן צרין מכדרכן אינו מום. נטלו הטלפים עם הבשר
שבהם הוי מום, אין לו ביצים או שאין לו אלא אחת הוי מום, אפילו יש לו שני כיסים וכן אם
אין לו אלא כיס אחד הוי מום, אע"פ שיש לו שני ביצים. ואם יש לו שני כיסים ואין לו אלא
ביצה אחת שוחטו מיד בחזקת שאין לו אלא ביצה אחת ואין צריך למשמש בו לראות אם
358 http://www.daat.ac.il/he-il/toshba * דעת אתר * מעוצבת מהדורה * דעה יורה טור
358
יש לו עוד אחרת ואפילו אם לאחר שחיטה נמצאת לו דבוקה בכסלים הוי מום כיון שאינו
במקומו.
והרמב"ם כתב אם שחטו ולא משמשו תחילה ואח"כ נמצאת דבוקה בכסלים יקבר
והרמב"ן ז"ל כתב כסברא ראשונה ולזה הסכים אדוני אבי הרא"ש ז"ל.
ביצה אחת גדולה מחבירתה אינו מום נחלק הזנב לשנים עד העצם הוי מום וכן אם יש בו
בשר נוסף כגודל בין חוליא לחוליא. זנב העגל שהוא קצר ואינו מגיע לפרק העליון שמחבר
הארכובה לשוק הוי מום. זנב הגדי שהוא עגול כשל חזיר הוי מום ואפילו אם הוא עב
כדרכו ואם הוא קצר ואין לו אלא חוליא אחת הוי מום, יש לו שתים אינו מום. ובטלה יש לו
שתים מום שלש אינו מום. יבלת שיש בה עצם בכל מקום שתהיה בין בעין בין בכל מקום
הוי מום, ושאין בה עצם בכל הגוף אינו מום ואפילו יש בה שער ובעין אם יש בה שער הוי
מום אין בה שער אינו מום. כל אלו המומין מובהקין הן להתיר ע"י אפילו בזמן הזה.
סימן שי
השוחט הבכור שלא על פי חכם אפילו מראהו אח"כ לחכם ומוצא בו מום אם הוא דוק
שבעין וכיוצא בו שאינו חסרון בגופו לכולי עלמא יקבר ואם הוא מום של חסרון רבי יהודה
מתיר ור"מ אוסר.
ופסק בשאילתות כרבי יהודה וכן כתב ה"ר שמואל הכהן הגאון בן חפני. ובעל הלכות
פסק כר"מ וכן כתב הרמב"ם וכן הוא מסקנת אדוני אבי הרא"ש ז"ל.
השוחט הבכור שלא על פי מומחה ומכר ממנו ואכלוהו מחזיר להם הדמים לא אכלוהו
יקבר ויחזיר להם הדמים מי שאינו מומחה ורואה בכור ונשחט על פיו יקבר וישלם וכמה
ישלם אם הוא בא"י משלם בגסה חצי דמיו ובדקה רביע דמיו ובחו"ל בין בדקה בין בגסה
חצי דמיו.
סימן שיא
החשוד למכור בכור לשם חולין אין קונין ממנו בשר צבאים שדומה לבשר עגלים ואין
לוקחין ממנו עורות שאין עבודים אפילו של נקיבה שמא יחתוך זכרותו ויאמר שהיא של
נקבה ואין לוקחים ממנו צמר אפילו מלובן וכל שכן שאינו מלובן אבל לוקחין ממנו צמר טווי
ולבדים ועורות עבודים.
סימן שיב
הנוטל שכר לראות הבכור אין שוחטין אותו על פיו אלא אם כן הוא מומחה ואדם מוחזק
וידוע לכל בכשר. והוא שיהיה שכר בטלתו ניכרת, ואם הוא פועל ומתבטל ממלאכתו כדי
לראותו נותן לו שכרו כפועל, שיש לו מלאכה כזו שבטל ממנה וכמה הוא רוצה ליקח כדי
359 http://www.daat.ac.il/he-il/toshba * דעת אתר * מעוצבת מהדורה * דעה יורה טור
359
לישב בטל כך יתן לו, וצריך שיתנו לו שכרו בין אם יהיה לו המום קבוע ויתירנו בין אם לא
יהיה קבוע. והרמב"ם כתב ולא יתנו לו שכר על בהמה זו אלא פעם אחת, ורואה אותה
לעולם כל זמן שמביאין אותה כדי שלא יבא לידי חשד. אין החכם רואה בכור לעצמו אפילו
הוא חכם ומומחה. אין רואין מומין ביו"ט אבל אם ראהו מערב יו"ט יכול לחקור עליו ביו"ט
היאך נפל בו מום.
סימן שיג
אסור להטיל מום בבכור ואסור אפילו לגרום לו מום כגון ליתן דבילה על גבי אזנו כדי
שיטלנה הכלב משם ויקטע אזנו עמה וכיוצא בזה. או שאומר לנכרי להטיל בו מום. ואם
עשה בו בידים או בגרמתו אין שוחטין אותו על ידו עד שיפול בו מום אחר מעצמו ואם
עשה בו מום ומת אין קונסין בנו אחריו אלא שוחטין אותו על ידו. ואם נכרי או תינוק מטיל
בו המום מעצמו אם לא כיון להתירו מותר, אפילו אם שואל למה אין שוחטין אותו והשיבו
לו לפי תומם שאסור לשוחטו עד שיפול בו מום. אבל אם כיון להתירו כגון לאחר שראה
שניתר אחד אחד על ידו עושה ג"כ לאחרים אסור.
וכתב אדוני אבי הרא"ש ז"ל בתשובה על שאמרו לנכרית המשרתת בבית יהודי על
הבכור שאין לאכלו בלא מום והלכה וחתכה אזנו, שזה חשוב לדעת ואין לשוחטו עליו. היה
הבכור רודף אחר הכהן ובעט בו כדי להציל עצמו וע"י כן עשה בו מום, מותר לשוחטו
עליו. וכתב הרמב"ן דוקא שבעט בו בשעת רדיפה אבל אם בעט בו לאחר שניצל ממנו
לא. והרמב"ם כתב אפילו בעט בו לאחר שניצל ממנו וכן כתב אדוני אבי הרא"ש ז"ל.
דבר תורה בכור שנפל בו מום עובר מותר להטיל בו מום קבוע אלא שחכמים אסרוהו.
ובהמה שאחזה דם ואין לה רפואה אלא ע"י הקזה שאם לא יקיזוה במקום שעושין בה
מום קבוע תמות חשיבא כבעלת מום, ומכל מקום אינה נשחטת עליו דחשוב כמום עובר
כיון שיש לה רפואה ופליגי בהא, רבנן סברי מותר להקיז להטיל בה מום קבוע אף על גב
דבעלמא אסור להטיל מום קבוע בבהמה שיש בה מום עובר הכא שרי, כיון שתמות אם
לא יטילו בה המום הקבוע, ומכל מקום סברי שאינה נשחטת על ידי המום של ההקזה,
ר"ש מתיר לשוחטו עליו, והרמב"ם פסק כר' שמעון ואדוני אבי הרא"ש ז"ל כרבנן, ואם
היא בענין שלא תמות אם לא יקיזוה, או שיש לה רפואה על ידי הקזה במקום שאין עושין
בו מום, רבנן סברי לא יקיזוה אפילו סמוך למקום שיוכל לבא לידי מום, כגון סמוך לאזנים
או סמוך לניב שפתים וחוטם דחיישינן שמא יעשה בה מום בלא מתכוין ור"ש שרי והלכתא
כוותיה. מותר להטיל מום בבכור בזמן הזה קודם שיצא לאויר העולם.
סימן שיד
360 http://www.daat.ac.il/he-il/toshba * דעת אתר * מעוצבת מהדורה * דעה יורה טור
360
הכהנים חשודין להטיל מום בבכור מפני שיש להם בו טורח גדול לטפל בו עד שימות,
אפילו אם הוא חכם ויושב בישיבה אם עשה דבר שנראה כמערים, כגון שנתן לבכור
שעורים בסל בענין כשיבא לאוכלם יפגם שפתו או כיוצא בזה אין לשוחטו על אותו המום,
לפיכך כל מום שראוי לבא בידי אדם אין שוחטין אותו עליו עד שיעידו שמעצמו נפל בו.
ומיהו כהן יכול להעיד לחבירו על בכור שלו ולא חיישינן שמא מעיד לו שקר כדי שיעידנו
ג"כ בפעם אחרת. ואפילו בנו ובתו מעידין לו חוץ מאשתו שהיא כגופו. ואפילו עד אחד סגי
בהכי ועד מפי עד. ורועה כהן נאמן להעיד עליו בעוד שהוא ברשות ישראל, והרמב"ם
פסל רועה כהן להעיד עליו בעודו בבית ישראל, ולא הכשיר אלא רועה ישראל על בכור
שביד כהן. והרמב"ן כתב כסברא ראשונה וכן הוא מסקנת אדוני אבי הרא"ש ז"ל. כהן
שיש לו בכור וראינו שעמד הוא וכל בני ביתו אצלו בחוץ ונכנס הבכור לבדו לבית שלם
ויצא בעל מום מותר לשוחטו, ולא חיישינן שמא אחד מבני הבית נטמן שם והטיל בו מום,
או שמא חפר גומא להכשילו שיפול בו.
לא היו מוחזקין בו שהוא בכור ואמר הכהן בכור הוא זה ומום זה נפל מעצמו נאמן. היו
מחזיקין בו בבכור והוא הביאו לפנינו במומו, ואומר חכם פלוני התירו לי נאמן. ודוקא
שאומר חכם פלוני, שמזכירו בפרט, אבל אם אומר חכם סתם לא.
יש אומרים כשאומר חכם פלוני שהוא נאמן, אפילו אם אין עדים מעידין על המום
שמעצמו נפל בו, אבל רש"י פירש דוקא שיש עדים על המום, וכן כתב הרמב"ם.
וכן נאמן לומר על בכור שהוא בידו והוא בעל מום, ישראל פלוני נתנו לי במומו אבל אמר
ישראל סתם שאינו מזכירו לא.
וכתב ה"ר יונה שאם הוא מום מובהק נאמן אע"פ שאינו מזכיר שם החכם. נאמן ישראל
לומר נתתי בכור זה לכהן במומו, אפילו היה קטן והגדיל ולא חיישינן שמא אינו מכירו.
ישראל לא נחשדו על הבכורות אפילו על שלהם, הילכך ישראל שיש לו ספק בכור שנאכל
במומו לבעלים, נאמן לומר שנפל בו מום מעצמו. אין רואין בכור ודאי לישראל, אלא אם כן
יש כהן עמו דשמא לאחר שידע שהוא מום יאכלנו ולא יתננו לכהן, ואם הוא מובהק ובא
לישאל עליו רואין לו ולא חיישינן להכי, דכיון שיודע שהוא מום ובא לחכם להתירו לו מפני
שחושש לכבוד חכם, אם כן מדקדק במעשיו וע"כ כתב הרמב"ם אם היה חכם מדקדק
במעשיו רואין לו לבדו.
סימן שטו
ספק בכור אין הבעלים צריכין ליתנו לכהן אלא ישהנו עד שיפול בו מום ויאכלנו, ואסור
בגיזה ובעבודה ואם תקפו כהן כתב הרמב"ם שאין מוציאין אותו מידו, ואדוני אבי
הרא"ש ז"ל כתב שמוציאין אותו מידו. יוצא דופן ושנולד אחריו דרך רחם שניהם אינן
בכור, אפילו ילדה נקבה תחלה דרך דופן וזכר אחריה דרך רחם, כיון שקדמו אחר. בכור
361 http://www.daat.ac.il/he-il/toshba * דעת אתר * מעוצבת מהדורה * דעה יורה טור
361
שהוא טומטום ספק אם הוא זכר אם לאו יאכל לבעלים לכשיפול בו מום, אבל מה שהוא
טומטום אינו חשוב מום לישחט עליו. וכתב הרמב"ם בין אם מטיל מים במקום זכרות או
במקום נקבות אבל אדוני אבי הרא"ש ז"ל כתב דוקא במטיל מים במקום נקבות, אבל אם
מטיל במקום זכרות בכור ודאי הוא וצריך ליתנו לכהן. ואנדרוגינוס כתב הרמב"ם שהוא
חולין גמורין ואדוני אבי הרא"ש ז"ל כתב שהוא ספק ויאכל במומו לבעלים. מבכרת
שיצאה מלאה וחזרה ריקנית הבא אחריה בכור מספק שמא הפילה דבר שאינו פוטר מן
הבכורה. רחל שילדה מין עז ועז שילדה מין רחל פטורה מן הבכורה, ואם הולד דומה
לאמו במקצת סימנים חייב. ומיהו חשוב בעל מום לישחט עליו. רחל בת רחל ואותה רחל
היא בת עז ועז בת עז ואותה עז היא בת רחל. ורחל בת עז בת רחל כולן פטורין.
פרה שילדה מין חמור וחמורה שילדה מין פרה או סוס אינו קדוש, לא בקדושת בהמה
טהורה ולא בקדושת בהמה טמאה אם דומה לאם במקצת סימנין פרה שילדה כמין חמור
חייב וינתן לכהן, ופרה שילדה כמין סוס או גמל ספק ויאכל במומו לבעלים, וחמורה
שילדה כמין סוס הוא ספק פטר חמור, ויפריש עליו טלה והוא שלו. בהמה דקה שטנפה
פירש שנימוח העובר ויצא המיחוי פטורה מן הבכורה וצריך להראותו לרועה חכם שיראה
אם הוא מחוי הולד. ובהמה גסה שהפילה שליא פטורה מן הבכורה והשליא עצמה אין בה
קדושה ומותר להאכילה לכלבים. שפעה חררת דם פטורה מן הבכורה והחררה תקבר,
לפרסמה שהיא פטורה מן הבכורה. בכור שכרכו בסיב והוציאו ולא נגע ברחם או שכרכו
בשליא אחרת או שנתכרכה עליו אחותו ויצא ולא נגע ברחם או שנפחתו כותלי בית הרחם
ויצא, או שנעקר כותלי בית הרחם ונתלו בצוארו ויצא, כולם איבעיא ולא איפשיטא והוי
ספק בכור.
וכן הדביק שני רחמים ויצא בזה ונכנס בזה ואח"כ יצא מן השני איבעיא אם הבהמה
שהבכור נכנס בה ויצא פטורה מן הבכורה אם לאו ולא איפשיטא. נפרץ מקצת הרחם
ועומד מרובה על הפרוץ ויצא דרך הפרוץ או שפרוץ מרובה על העומד ויצא דרך העומד,
הרי זה ספק נגממו כותלי בית הרחם אינו קדוש.
סימן שטז
הלוקח בהמה מהנכרי וילדה ואינו יודע אם בכרה אם לאו הרי זה ספק ויאכל במומו
לבעלים, בין אם לקחה תוך שנתה או אחר שנתה ואפילו אם הנכרי מסיח לפי תומו שכבר
בכרה אינו נאמן. ואפילו אם היא חולבת כתב ר"ת שהוא ספק דשמא חולבת אע"פ שאינה
יולדת, ולהריב"ן אם היא חולבת היא חולין גמורין וכן הוא מסקנת אדוני אבי ז"ל. ואם
ראינוה שהיא חולבת אע"פ שאינה יולדת ואח"כ ראינוה מניקה ולד פטורה מן הבכורה
שלא היתה מרחמת עליו להניקו אלא אם כן ילדתו. ואפילו אם הוא מין אחר שאינו מינה
362 http://www.daat.ac.il/he-il/toshba * דעת אתר * מעוצבת מהדורה * דעה יורה טור
362
כגון רחל מניקה חזיר, מי שיש לו בעדרו מבכירות ושאינן מבכירות וילדו ולא היה שם אדם
ומוצא מבכירות מניקות נקיבות ושאינן מבכירות מניקות זכרים, אינו חושש שמא בנה של
זו בא אצל זו ושל זו אצל זו אלא הדבר בחזקתו שכל אחת מניקה את בנה. הלוקח בהמה
מחבירו ולא הודיעו המוכר אם בכרה אם לאו, כתב בעל הלכות גדולות שהוא ודאי חולין
ורבינו יונה כתב שהוא ספק בכור וכן הוא מסקנת אדוני אבי הרא"ש ז"ל.
סימן שיז
שנים שהפקידו אצל אחד ב' זכרים אחד בכור ואחר פשוט ומת אחד מהם ואינו יודע איזו
מניח הנשאר ביניהם והוא בין שניהם ודינו כספק בכור. אחד שהפקיד בכור אצל חבירו
ולחבירו פשוט ומת אחד מהם המוציא מחבירו עליו הראיה, וכיון שהנפקד מוחזק יחזיקנו
ויאכלנו במומו. רועה כהן שנתן הבהמות בחצר בעל הבית וילדה א' מהן בכור ונתערב עם
של בעל הבית ומת אחד מהן לא אמרינן כיון שהוא רועה שלו הקנה לו חצירו שיקנה לו
הבכור מיד והוה ליה כשנים שהפקידו אצל אחד, אלא כיון שלא בא ליד כהן לא זכה והוה
ליה בעל הבית מוחזק ויאכלנו במומו.
סימן שיח
רחל שלא בכרה וילדה שני זכרים אפילו יצאו ב' ראשיהן כאחד אין לכהן אלא אחד
והכחוש שבהן והשני ספק ויאכל במומו לבעלים, וחייב במתנות כהונה מת אחד הוי ספק
שזה יאמר לו הבכור מת ועליו להביא ראיה, זכר ונקיבה אין לכהן כלום ויאכל במומו
לבעלים. שתי רחלים שלא בכרו וילדו שני זכרים שניהם לכהן זכר ונקיבה הזכר לכהן שני
זכרים ונקיבה אין לכהן אלא הכחוש, ויאכל השני במומו לבעלים, ואם מת אחד מהן הוי
הכהן מוציא. שתי נקיבות וזכר או שתי נקיבות ושני זכרים אין לכהן כלום, ויאכלו במומן
לבעלים. אחת בכרה ואחת לא בכרה וילדו ב' זכרים, נותן לכהן הכחוש ויאכל השני
במומו, מת אחד מהן או שילדו זכר ונקיבה אין לכהן כלום ויאכל במומו לבעלים. גר
שנתגייר ספק בכרה בהמתו קודם שנתגייר ספק אחר כן הוי ספק ויאכל במומו לבעלים.
סימן שיט
מבכרת המקשה לילד יכול לחתך אותו אברים אברים ולהשליכו לכלבים וכתב הרמב"ם
דוקא במחתך אבר אבר ומשליכו אבל אם מניח האברים לפניו עד שיצא רובו קדוש
למפרע ואסור להשליכו לכלבים, ואדוני אבי הרא"ש ז"ל כתב דאפילו במחתך ומניח אינו
קדוש למפרע יצא כולו כאחד קדוש ואסור להשליכו לכלבים. וכתב ג"כ הרמב"ם כשמחתך
אבר אבר ומשליך שלא נפטרה מהבכורה ואדוני אבי הרא"ש ז"ל כתב שהיא פטורה. יצא
שליש ומכרו לנכרי וחזר ויצא שליש לדעת הרמב"ם חל עליו קדושה למפרע ולדעת אדוני
363 http://www.daat.ac.il/he-il/toshba * דעת אתר * מעוצבת מהדורה * דעה יורה טור
363
אבי הרא"ש ז"ל כיון שלהבא הוא קדוש מכירה שמכר לנכרי הוי מכירה, ומפקיעה ממנו
קדושת בכורה יצא שליש דרך דופן ושני שלישים דרך רחם כתב הרמב"ם כיון שלמפרע
מתקדש נמצא שרוב הראשון מקדשו, וכיון שיצא רוב הראשון דרך דופן אינו קדוש, ולדעת
אדוני אבי הרא"ש ז"ל קדוש. יצא רוב העובר ע"י מיעוט אחד האברים שמשלימו לרוב
חשוב כילוד, אע"פ שרוב האבר מבפנים ואסור למוכרו לנכרי ולהשליכו לכלבים ופוטר
הבא אחריו. ואם יצא חציו של עובר ע"י רוב אחד מהאברים, שעל ידו נשלם יציאת חצי
העובר מיבעיא אם חשוב כילוד, ולא איפשיטא ואזלינן לחומרא, שאסור למוכרו לנכרי
ולהשליכו לכלבים ואינו פוטר הבא אחריו.
סימן שכ
כהנים ולוים חייבין בבכור בהמה טהורה ויפרישנו הכהן ויעכבנו לעצמו השותפין חייבין
אבל שותפות הנכרי פוטר. הילכך המוכר עובר פרתו לנכרי או לוקח ממנו עובר פרתו
פטור מהבכורה ואפילו אין לו עמו שותפות, אלא באזן בין באם בין בעובר פטור.
והרמב"ם כתב היה להנכרי שותפות באם או בעובר אפילו באחד מאלף פטור מהבכורה.
היה לו באחד משניהם אבר אחד כגון יד או רגל, רואים כל שאילו יחתך ויהיה בעל מום
פוטר. ואם אפשר שיחתך ולא יהיה בעל מום אינו פוטר. ואיני יודע למה כתב היה לו
באחד משניהם אבר אחד דהוא הדין נמי אפילו אם אין לו אלא כל שהוא ביד או ברגל
פטור, שאין צריך שיהיה לו כל האבר. בהמת ארנונא פירוש שהמלך נוטל ממנה המעשר
חשיב יד נכרי באמצע ופטור מהבכורה.
ובזמן הזה מצוה לשתף עם הנכרי באזנו וכיוצא בו קודם שיצא לאויר העולם כדי לפוטרו
מהבכורה אע"פ שמפקיע קדושתו הכי עדיף טפי כדי שלא יבא לידי מכשול ליהנות ממנה
בגיזה ובעבודה ואם יקנה לגוי אזן העובר אין הקנין חל לפי שאין אזן העובר בעולם והיה
צריך להקנות לו האם שהיה בעולם כדי לקנות אזן העובר ואין הכל בקיאין בזה, לכך טוב
יותר להקנות לו אזן האם שהיא בעולם. ולרש"י שפירש שמעות קונות בנכרי צריך
להקנות לו במעות ולר"ת דמשיכה קונה בנכרי צריך שימשוך הבהמה לרשותו או לסמטא
הילכך לצאת ידי שניהם צריך שיתן הנכרי מעות וגם ימשכנה לרשותו, והמחוור שבכלם
שיקבל פרוטה מהנכרי ומקנה לו המקום שהבהמה עומדת שם והמקום יקנה לו האזן.
המקבל צאן ברזל מהנכרי אע"פ שהמקבל מקבל עליו האחריות חשוב כיד נכרי באמצע
ליפטר מהבכורה, ומיהו אין כל הולדות פטורין לעולם אלא לרב הונא הרביעי לאם שקבל
חייב ליתנו לכהן ולרב יהודה החמישי, וכתב הרמב"ן ולא אפסיקא הלכתא כמאן הילכך
הוי הרביעי ספק ואדוני אבי הרא"ש ז"ל פסק כרב הונא וכן כתב הרמב"ם.
364 http://www.daat.ac.il/he-il/toshba * דעת אתר * מעוצבת מהדורה * דעה יורה טור
364
ואם העמיד ולדות תחת אמותיהן שאמר לנכרי אם ימותו האמהות יהיה ולדותיהן תחתיהן
ויהיו בידו עד הזמן שקצב כאשר היו האמהות והשתא שייכא בה יד נכרי טפי הלכך דור
שלישי לולדות שהוא רביעי לאם גם הוא שלו והרביעי לולדות הוא לכהן לרב הונא ולרב
יהודה החמישי, ופרש"י שמקבל הצאן לזמן ידוע ושם אותם בדמים להחזירם לו לאחר
זמן אף אם ימותו, ומה שילדו תוך הזמן יחלקו הולדות וצריך לומר לפירושו דאפילו לאחר
שחלק עם הנכרי בולדות חלקו פטור עד דור שלישי, ומה שתלד השלישי דהיינו רביעי
לאם יתן לכהן ולרב יהודה עד דור רביעי.
וכתב הרמב"ם ז"ל
המקבל בהמה מן הנכרי להיות מטפל בה והולדות ביניהן או שהנכרי קבלם מישראל בזה
פטורין המקבל צאן בדמים קצובין ופוסק עמו שיהיה השכר ביניהם ואם פחתו פחתו
לישראל אע"פ שברשות ישראל הן והם בקנינו הואיל ואם לא ימצא הנכרי מעות לגבות
ממנו יגבה מן הבהמות האלו או מולדותיהן, נעשה כמי שיש לו אחריות עליהן ועל
ולדותיהן והרי יד נכרי באמצע ופטורין הן וולדותיהן אבל ולד ולדות חייבין שהרי של
ישראל הן ואין לנכרי עליהן רשות ע"כ.
יראה שרוצה לומר אפילו אין לנכרי חלק כלל בולדות אלא שנותן לו חלקו מהריוח בדמים
אפילו הכי מה שילדו הולדות פטורין ומה שילדו ולדי הולדות חייבין.





סימן שכא
בכור בהמה טמאה נוהג בכל מקום ובכ"ז ואינו נוהג אלא בחמורים וזה מצותו שכל ישראל
שיש לו חמורה שבכרה פודהו בשה בין זכר בין נקבה בין תם בין בעל מום בין גדול בין
קטן ויתננו לכהן ולא לכהנת, ואין לו זמן ידוע אלא מיד לכשיולד עד שימות, אלא שמצוה
הוא לפדותו מיד שלא להחמיץ המצוה שבא לידו, ולאחר שיפדנו הוא חולין גמורין ומותר
בגיזה ובעבודה כשאר חולין והכהן יעשה ג"כ בשה כמו בשאר חולין. וכשם שפודהו בשה
כן פודהו בכל מה שירצה אלא כשפודהו בשאר כל דבר צריך לפדותו בשוויו, אבל שה
אפילו אינו שוה אלא כל שהוא ופדאו בו פדוי אבל הבא לימלך בתחלה אומרים לו שלא
לפדותו בפחות משה ששוה ג' דינרים ודוקא בשה פודין פחות מכדי שוויו, אבל לא בעגל
ולא בחיה ולא בכוי ולא בכלאים אלא בכדי שוויו, ואפילו בשה אם הוא שחוט אין פודין בו
אלא בשוויו, ובן פקועה חשוב כשחוט ונדמה מיבעיא ולא איפשיטא הלכך אין פודין בו אלא
בשוויו. ואם פדה בו הוי ספק הלכך אם מת פטר החמור קודם שנתן הפדיון לכהן לא יתן
לו הפדיון ופטר החמור יקבר ואם אחר שנתן הפדיון לכהן מת הפטר חמור יקבר והפדיון
ישאר לכהן, כיון שהוא מוחזק. והרמב"ם כ' שפודין בבן פקועה לכתחלה ואם פדה בנדמה
פדוי ואדוני אבי הרא"ש ז"ל כתב כסברא ראשונה.
פודין בשה אחד כמה פעמים כגון אם קנאו מהכהן אחר שנתנו לו או ישראל שיש לו ספק
פטר חמור שדינו להפריש עליו טלה והוא שלו, אם יש לו הרבה מהם פודה כולן בשה
אחד שמפרישו על כל אחד ואחד. מיד כשהפריש הטלה תחת פטר חמור חוזר הפטר
חמור חולין אפילו קודם שנתנו לכהן ומותר ליהנות בו ואם מת לא יקבר והכהן זכה בשה
מיד והוא באחריותו שאם מת ביד הבעלים קודם שנתנוהו לכהן פטורין שאינן חייבין
באחריותו. לפיכך מיד כשמפרישו מברך ברוך אתה ה' אלוהינו מלך העולם אשר קדשנו
במצוותיו וציונו על פדיון פטר חמור ואין להמתין עד שיתן הפדיון ליד כהן וכתב בספר
המצות שמברך ג"כ שהחיינו, ואדוני אבי הרא"ש ז"ל לא כתב כן. ישראל שפודה פטר
חמור של חברו הוא פדוי ופטר חמור הוא לבעליו. פטר חמור יכול למוכרו קודם שיפדנו
ובלבד שיודיע ללוקח שהוא פטר חמור והוא יפדנו. אע"פ שהלוקח לא יפדנו אלא בשה כל
שהוא, וזה ימכרנו לו בשוויו בדמים מרובים חוץ מכדי דמי השה של כל שהוא שצריך
לפדותו בו, אפילו הכי כל מה ששוה יתר על שה כל שהוא מותר בהנאה, אבל אם מכרו
בשוויו למי שאינו יודע שהוא פטר חמור שאינו פודהו הדמים אסורים.
פטר חמור קודם שיפדה אסור לעבוד בו ולגזזו כדי ליהנות בשערו אבל אם היה שערו
מסובך או שיש לו מכה במקום השער מותר לגוזזו להנאתו והשער אסור בהנאה ויקבר.
366 http://www.daat.ac.il/he-il/toshba * דעת אתר * מעוצבת מהדורה * דעה יורה טור
366
פטר חמור שמת קודם שנפדה יקבר. לפיכך ישראל שיש לו ספק פטר חמור יפריש עליו
טלה להפקיע איסורו ומעכב הטלה לעצמו. לא רצה בעליו לפדותו ונתנוהו לכהן מפריש
עליו הכהן טלה והוא לעצמו או יערפנו ויקברנו, והישראל לא יתננו לו אלא אם כן יפריש
עליו השה או יערפנו לפניו, שהם חשודים על דבר זה מפני שהן אומרים מה אני צריך
להפריש עליו טלה כיון שהוא לעצמו. לא רצה לפדותו ולא ליתנו לכהן מכהו בקופיץ בערפו
עד שימות ויקברנו שהרי הוא אסור בהנאה. ולא ימיתנו בקנה ולא במגל ולא בקורדם ולא
במגירה אלא בקופיץ ולא יכניסנו בחדר וינעול בפניו עד שימות. מצות פדייה קודמת
למצות עריפה. חמורה שלא בכרה וילדה שני זכרים נותן טלה אחד לכהן. זכר ונקבה ספק
ומפריש טלה והוא לעצמו. ב' חמורות שלא בכרו ילדו שני זכרים נותן שני טלאים לכהן.
זכר ונקבה הזכר לכהן, שני זכרים ונקבה א' לכהן ועל הב' מפריש טלה והוא לעצמו. ב'
זכרים וב' נקבות או שתי נקבות וזכר אין לכהן כלום. ובשתי נקבות וב' זכרים מפריש ב'
טלאים והן לעצמו, ובזכר ושתי נקבות מפריש טלה והוא לעצמו. הרמב"ם כתב דב' זכרים
ושתי נקבות אין צריך להפריש כלום ולא נהירא.
אחת בכרה ואחת לא בכרה וילדו שני זכרים נותן טלה א' לכהן זכר ונקבה מפריש מפריש
טלה והוא לעצמו. הלוקח חמורה מהנכרי ואינו יודע אם בכרה אם לאו מפריש טלה והוא
לעצמו. ישראל שירש מאבי אמו כהן ודאי פטר חמור ואותו כהן ירשו מאבי אמו ישראל
מפריש טלה והוא שלו. גר שבכרה חמורתו ספק קודם שנתגייר או אח"כ מפריש עליו טלה
והוא שלו. כהנים ולוים פטורים מבכור בהמה טמאה, שותפות הנכרי פוטר בו כמו בבהמה
טהורה וכל דיני שותפות הנכרי בטהורה כן דינו בטמאה, אלא שאסור להשתתף עמו כדי
להפקיע קדושתו כיון שאפשר בפדייה או בעריפה. ונראה דהוא הדין נמי שותפות כהנים
ולוים נמי פוטר. נכרי שהפריש פטר חמור מודיעים אותו שאינו חייב והרי הוא מותר בגיזה
ובעבודה. פרה שילדה כמין חמור וחמור שילדה כמין פרה, כתבתי למעלה בהלכות בכור
בהמה טהורה.