סימן רג
תניא לעולם אל תהא רגיל בנדרים שסופך למעול בשבועות. אמר שמואל כל הנודר
אע"פ שמקיימו נקרא רשע. וכן תנא רב דימי אחוה דרב ספרא כל הנודר אף על פי
שמקיימו נקרא חוטא. ירושלמי מוקש אדם ילע קדש ואחר נדרים לבקר מתחיל אדם
לנדור פנקסו מתבקשת דבר אחר ואחר נדרים לבקר ואיחור נדרים לבקר איחר אדם נדרו
פנקסו נפתחת מעשה באדם אחד שנדר עולה ואיחר עליה וטבעה ספינתו בים. תניא רבי
נתן אומר כל הנודר כאילו בנה במה בשעת איסור הבמות והמקיימו כאילו הקריב עליה
קרבן שטוב לו יותר לשאול על נדרו. [יש בוטה כמדקרות חרב ולשון חכמים מרפא], אמר
ר"ג כל הבוטה פירש מבטא בשפתיו לדור ראוי לדוקרו בחרב אלא שלשון חכמים מרפא
שיתירו לו. על כן צריך כל אדם להתרחק מן הנדרים שלא ידור שום דבר עד שיעשנו.
ואפילו צדקה וכיוצא בזה אין טוב לידור אלא אם ישנו בידו יתן מיד ואם לאו לא ידור עד
שיהיה לו ואם פוסקין צדקה וצריך לפסוק עמהם יאמר בלא נדר.
ומיהו אם מצוה דגופיה ומיחייב ביה ורמי עליה כההיא דאמר אשנה פרק זה ואשנה
מסכתא זו וירא שמא יתרשל בדבר ויש בידו לקיים הדבר שרי ליה למינדר לזרוזי נפשיה
דאמר רב גידל מנין שנשבעין לקיים המצות, שנאמר נשבעתי ואקיימה לשמור משפטי
צדקך וכל שכן היכא דרגיל דמשתלי ועבר על אחת ממצות לא תעשה או מתרשל בקיום
מצות עשה דשרי ליה למנדר ולאשתבועי להחמיר על עצמו לשמור ולקיים המצות ועל זה
אמרו חכמים נדרים סיג לפרישות אבל מכל שאר נדרים צריך האדם להתרחק מאד.
סימן רד
עיקר נדר האמור בתורה הוא שיתפיס בדבר הנדור כגון שאומר ככר זה עלי כקרבן או
שאומר אסור עלי ככר זה דהוי נמי נדר וכן נמי אם אסר עליו ככר א' שתלאו בדבר הנדור
ואומר על אחר יהא כזה אסור ואפילו עד ק' כולן אסורין או שנדר על יום אחד להתענות בו
או שלא לאכול בו בשר ואומר על יום אחר יהא כזה אסור. ולאו דוקא מתפיש בעיקר
הקרבן אלא הוא הדין נמי בכל דבר הקדוש בקדושת הפה כגון שאומר ככר זה כאימרא
כדירים כמזבח כהיכל כירושלים או כאחד מכל משמשי המזבח הרי זה נדר. אמר הקרבן
שאוכל לך בפתח או העולה החטאת התודה והשלמים שאוכל לך בפתח אסור וכן אם
אמר לקרבן לא אוכל לך בשב"א אסור אבל אם אמר לקרבן לא אוכל לך בפתח או קרבן
לא אוכל לך או הקרבן העולה המנחה החטאת השלמים שאוכל לך בצרי מותר אמר לא
חולין שאוכל לך אסור דהכי קאמר לא חולין יהא אלא קרבן מה שאוכל לך וכן נמי אם אמר
236 http://www.daat.ac.il/he-il/toshba * דעת אתר * מעוצבת מהדורה * דעה יורה טור
236
לחולין לא אוכל לך בפתח וכן נמי אמר לא כשר לא טהור לא דכי שאוכל לך, או לכשר
לטהור לדכי בפתח לא אוכל לך אסור ואין צריך לומר אם אומר מה שאוכל לך טמא או
נותר או פיגול שהוא אסור. אמר חולין החולין כחולין שאוכל לך מותר לדברי הכל אבל אם
אמר חולין החולין כחולין שלא אוכל לך או לחולין לא אוכל לך בשב"א או לחולין שאוכל לך
בפת"ח בכל אלו אסר רב אלפס.
ור"י מתיר ולזה הסכים אדוני אבי הרא"ש ז"ל.
סימן רה
המתפיש בדבר האסור כגון דאמר ככר זה יהא כע"ז או כנבלה וטרפה או כיין נסך אינו
נדר ואין צריך שאלה אפילו בעם הארץ. אבל האומר לאשתו הרי את עלי כאימא כאחותי
כערלה ככלאים אע"פ שאינו נדר שהרי תלאו בדבר האסור אם הוא עם הארץ צריך שאלה
כדי שלא יהא רגיל בכך ולפעמים יבא לאוסרה עליו בדבר הנדור מחמירין עליו שאין די לו
בחרטה אלא צריך לפתוח לו פתח ממקום אחר.
והרמב"ם כתב שאף התולה דבר בדבר האסור שצריך שאלה בעם הארץ ואדוני אבי
הרא"ש ז"ל לא כתב כן.
כתב אדוני אבי הרא"ש בתשובה האומר ייני יין נסך אם אעשה דבר פלוני ועשאו לא
נאסר כיון שלא התפישו בדבר הנדור.
סימן רו
ידות נדרים כנדרים והוא שיהיו מוכיחות קצת על הנדר כיצד האומר לחברו מודרני ממך
שאני אוכל אוכל לך או מופרשני ממך שאני אוכל לך או מרוחקני ממך שאני אוכל לך אסור
לאכול עמו. אבל אם אומר שאני אוכל לך לבד או שאומר מודרני ממך או מופרשני ממך או
מרוחקני ממך ולא סיים דבריו שאיני אוכל לך אינו כלום ומותר לאכול עמו ולדבר עמו
ולישא וליתן עמו ולעמוד בד' אמותיו.
אבל הרמב"ם כתב האומר לחברו מודרני ממך משמע שלא ידבר עמו מופרשני ממך
משמע שלא ישא ויתן עמו מרוחקני ממך שלא יעמוד בד' אמותיו.
ואדוני אבי הרא"ש ז"ל כתב כסברא ראשונה.
אמר לחברו מודר אני לך מאכילה או מהנאה שניהם אסורים לאכול או ליהנות זה מזה.
אמר מודר אני ממך מאכילה או מהנאה הוא אסור בחברו וחברו מותר בו. ואם לא הזכיר
לא אכילה ולא הנאה לא הוי נדר כלל.
אמר לחברו מנודה אני לך משמתינא ממך אפילו סיים דבריו שאני אוכל לך אינו נדר
ומותר בכל אבל אם אומר נדינא ממך וסיים בדבריו שאני אוכל לך אסור לאכול עמו לא
סיים דבריו שאני אוכל לך אינו כלום.
237 http://www.daat.ac.il/he-il/toshba * דעת אתר * מעוצבת מהדורה * דעה יורה טור
237
והרמב"ם כתב מנודה אני לך או שמתינא ממך ולא אמר שאני אוכל לך לא ישב בד'
אמותיו ובנדירנא ממך ולא אמר שאני אוכל לך אסור ליהנות ממנו מנודה שלא אוכל לך
אסור לאכול עמו.
ואדוני אבי הרא"ש ז"ל כתב כסברא ראשונה.
האומר כנדרי רשעים עלי חייב בקרבן אמר כנדרי רשעים ככר זה עלי אסור בו אבל אם
אומר כנדרי כשרים עלי או כנדרי כשרים ככר זה עלי אינו כלום ואפילו אמר כנדרי כשרים
ככר זה עלי קונם, אבל אמר כנדבת כשרים עלי או כנדבת כשרים ככר זה עלי הוי נדר.
כתב אדוני אבי הרא"ש ז"ל הנודר שלא אוכל עמך או שאוכל עמך אפילו יד לא הוי דלשון
זה לשון שבועה הוא ולא לשון נדר אם לא שנדר לעשות מצוה כדפרישית בפיך זו צדקה
ומיהו כיון דהאידנא מרגלא בפומיה דאנשי למינדר כהאי לישנא אין להקל וצריך התרה
כדי שלא ינהגו קלות ראש בנדרים.
והרמב"ם כתב האומר פירות פלוני אסורים עלי בכל לשון שיאסור עליו הרי הם אסורין
עליו אע"פ שאין שם שבועה כלל ולא הזכרת שם ולא כינוי ועל זה נאמר לאסור איסר על
נפשו שיאסר על נפשו דברים המותרין וכן אם אומר הרי זה עלי איסר אסורין.
סימן רז
כינויי נדרים כנדרים כיצד קונם קונח קונס שאם אמר קונם או קונס ככר זה עלי אסור בו
וכן בכל מקום ומקום הולכין אחר הלשון שרגילין בו שאם יש להם כינוי לנדור ונדר בו הוי
נדר אבל כינוי כינויים פירוש כינוי שרחוק הרבה מן זה הלשון אינה כנדר.
סימן רח
סתם נדרים להחמיר כיצד, אומר הרי פירות אלו כבשר מליח או כיין נסך שיש במשמעו
מליח של קדשים או יין נסך לשמים שהוא נדר שהרי מתפיש בדבר הנדור ויש עוד
במשמעו בשר מליח ויין נסך לע"ז שאינו נדר שהרי מתפיש בדבר האסור אנו תולין אותו
להחמיר ואם הוא אומר שדעתו כבשר מליח ויין נסך לע"ז נאמן ואין צריך שאלה אפילו
בעם הארץ ואם רוב אנשי המקום קורים לבשר מליח של קדשים בשר מליח סתם וליין
נסך לשמים יין נסך סתם אינו נאמן. נדר בחרם ואמר לא נדרתי אלא בחרמו של ים בקרבן
ואמר לא נדרתי אלא בקרבנות מלכים הרי עצמי קרבן ואמר לא נדרתי אלא בעצם
שהנחתי להיות נודר בו קונם אשתי נהנית לי ואמר לא נדרתי אלא מאשתי ראשונה
שגרשתי אם הוא ת"ח נאמן ואין צריך התרה ואם הוא עם הארץ צריך שאלה שלא ינהגו
קלות ראש בנדרים ומי שמורה לו שאינו צריך שאלה משמתינן ליה ומיהו בחרטה סגי ואין
צריך לפתוח לו פתח ואם עבר על הנדר אין קונסין אותו לנהוג איסור כימים שעבר על
הנדר ונהג בו היתר.
238 http://www.daat.ac.il/he-il/toshba * דעת אתר * מעוצבת מהדורה * דעה יורה טור
238
ודוקא בנדרים אלו שאינן אלא דרבנן אבל הנודר נדר דאורייתא ועובר עליו קונסין אותו
ואין מתירין לו אלא אם כן ינהג איסור כימים שעבר עליו ונהג בו היתר, ואם יש מכשול
בדבר כגון שנדר מדבר שאינו יכול ליזהר בו כגון שאסר עליו כל פירות שבעולם חוץ מדגן
ועבר עליו מתירין לו מיד ואין קונסין אותו לנהוג בו איסור כימים שעבר עליו כדי שלא יבא
לידי מכשול.
סימן רט
אחד הנודר מעצמו או שהדירו חבירו ואומר אמן או דבר שענינו כעניית אמן שהוא קבלת
דברים אסור ומיהו כשחבירו מדירו משלו אין צריך לקבל דבריו.
סימן רי
אין הנדר חל עד שיוציא בשפתיו ויהיה פיו ולבו שוין לפיכך היה בלבו לידור מפת חטין
והוציא בשפתיו פת שעורין מותר בשניהן אבל אם היה בלבו פת חטין והוציא בשפתיו פת
סתם אסור בשל חטין לבד שהוא נקרא פת סתם
ויש אומרים דהיינו דוקא ת"ח אבל עם הארץ אסור בכל. ואדוני אבי הרא"ש ז"ל לא כתב
כן.
ואם נודר על דעת אחרים אז אינו תלוי בלבו אלא כפי שיאמרו האחרים שהוא דעתם כך
יחול הנדר.
והנודר בחלום כתב אדוני אבי הרא"ש ז"ל שאינו כלום ואינו צריך שאלה. הנודר וחזר בו
תוך כדי דיבור או שמיחו בו אחרים תוך כ"ד וקבל דבריהם לא הוה נדר והוא שאומר כך
בפירוש אבל אם אומר חזרתי בלבי אינו כלום.
סימן ריא
האומר נדר שאני רוצה לידור לא יהא נדר ונדר ודאי אינו נדר. במה דברים אמורים
שהוציא תחלה בשפתיו לומר שלא יהא נדר אבל אם חשב כך בלבו או שאומר בלחש הוי
דברים שבלב ואינם מבטלים הנדר שהוציא בשפתיו. ומי שהתנה ואמר כל נדרים שאדור
עד זמן פלוני יהיו בטלים ונדר בתוך הזמן אם הוא זוכר לתנאו בשעת הנדר נדרו קיים
שהרי מבטל תנאו בשעה שנודר ואם אינו זוכר לתנאו בשעת הנדר התנאי קיים והנדר
בטל.
וכתב הרמב"ם יש אומרים שאין התנאי קיים לבטל הנדר אלא אם כן יזכרנו תוך כדי
דבור לנדר ואדוני אבי הרא"ש ז"ל לא חילק בזה.
239 http://www.daat.ac.il/he-il/toshba * דעת אתר * מעוצבת מהדורה * דעה יורה טור
239
התנה על מקצת דברים שיהא נדרו בטל בהן, ואינו יודע על מה התנה אם על אכילת בשר
או שתיית יין אם אומר בשעת הנדר על דעת ראשונה אני נודר שאם אזכור על מה
שהתניתי שאלך אחר התנאי ונזכר על מה התנה התנאי קיים והנדר בטל, ואם לא אמר
על דעת ראשונה אני נודר התנאי בטל והנדר קיים.
סימן ריב
הנודר בתורה והיא מונחת ע"ג קרקע ולא אמר במה שכתוב בה, אם הוא ת"ח אין צריך
שאלה ואם הוא עם הארץ צריך שאלה ואם הוא אוחזה בידו ונדר בה אפילו לא אמר במה
שכתוב בה או אומר במה שכתוב בה אפילו אינו אוחזה בידו הוי נדר וצריך שאלה אף
בת"ח. והאי נודר לאו דוקא אלא נשבע בה שאין זה לשון נדר.
והרמב"ם מפרש בנודר ממש במתפיש שכתב וזה לשונו הנודר בתורה כגון שאומר פירות
אלו עלי כזו לא אמר כלום ואין צריך שאלה לחכם אלא בעם הארץ שלא ינהיג קלות ראש
בנדרים נדר במה שכתוב בה אסור שהרי כתוב בתורה איסור נטלה בידו ונדר בה כמי
שנדר במה שכתוב בה דמי.
סימן ריג
נדרים אין חלין על דבר שאין בו ממש כיצד, אומר קונם שאיני מדבר עמך שאיני עושה לך
שאיני מהלך לך שאיני ישן עמך אינו נדר וכן אם אמר דבורי ועשייתי והליכתי אסורים עליך
ושינה אסורה עלי אינו נדר ומיהו דרבנן צריך שאלה. אבל אומר קונם פי מדבר עמך קונם
ידי עושות לך קונם רגלי מהלכות לך קונם עיני בשינה הוי נדר גמור מן התורה וכל שכן
שאם אומר יאסר עליך פי לדיבורי וידי לעשייתי ורגלי להלוכי. האומר אשנה פרק זה הוי
נדר גמור כיון שנדר דבר מצוה אומר קונם עיני בשינה היום אם אישן למחר לא ישן היום
שמא למחר ישכח תנאו וישן ונמצא שעבר למפרע. אומר קונם עיני בשינה למחר אם אישן
היום יכול לישן היום ולא חיישינן שמא למחר ישכח נדרו וישן.
סימן ריד
דברים המותרים ואחרים היודעים שהם מותרים נוהגים בהם איסור הוי כאילו קבלום
עליהם בנדר ואסור להתירם להם הלכך מי שנהג שלא לאכול בשר או להתענות בזמן
ידוע ושוב רצה לאכול בשר או שלא להתענות באותו הזמן צריך התרה ויפתח בחרטה
שמתחרט שנהג בו לשם נדר אבל דברים המותרין ואחרים נוהגים בו איסור מחמת טעות
שסוברין שהן אסורין לא הוי כאילו קבלום בנדר.
סימן רטו
240 http://www.daat.ac.il/he-il/toshba * דעת אתר * מעוצבת מהדורה * דעה יורה טור
240
נדרים חלים על דבר מצוה כיצד, אומר קונם סוכה שאני יושב לולב שאני נוטל אסור
לישב בסוכה וליטול לולב וכן אם נדר להתענות זמן ידוע ואירע בו שבתות ויו"ט וחנוכה
ופורים חל הנדר גם עליהם. ומכל מקום לא יצום בהם אלא מתירין לו נדרו ופותחין לו
בהם שאומרין לו אילו שמת ללבך שיפגעו בתוך הזמן אלו הימים לא היית נודר והותר כל
הנדר.
וכתב הרמב"ן דוקא שהוציאו בלשון נדר ממש כגון שאומר קונם אכילת יום פלוני עלי לכך
צריך שאלה אבל אם לא הוציא בלשון נדר ממש אלא בלשון קבלת תענית אינו דוחה לא
שבת ויו"ט ולא חנוכה ופורים ואין צריך שאלה כלל.
וכתב בספר המצות ודוקא שלא נדר בפירוש להתענות בשבת ויו"ט אלא ארעו בתוך
הזמן שנדר להתענות בו אבל אם נדר להתענות בהן בפירוש צריך להתענות בהן.
והרמב"ם חילק בין חנוכה ופורים לשבת ויו"ט ור"ח שכתב שכתב הנודר לצום בשבת
ויו"ט חייב לצום בהן וכן הנודר לצום יום אחד או יום ב' כל ימיו ופגע בהן יו"ט או ערב
יוה"כ חייב לצום ואין צריך לומר ר"ח פגע בהן חנוכה ופורים נדרו בטל ולא יצום בהן מפני
שהם מדבריהם וצריכין חיזוק. ומסקנת אדוני אבי הרא"ש ז"ל כדעת הרמב"ן.
נדר מדברים האסורין כגון נבלות וטרפות חל הנדר ואם אוכל מהן עובר משום בל יחל
ומיהו אם התפיס בהן דבר אחר אין נתפס שאין דעתו אלא בעיקר האיסור דהוה ליה
מתפיס בדבר האיסור אבל דבר שאסור מדרבנן ואסרו עליו בלשון נדר והתפיס בו דבר
אחר נתפס בנדר ואסור.
סימן רטז
כל הנדרים הולכין אחר הלשון אם הוא לשון תורה כפי מה שיצא ממשמעותו ואם לשון
בני אדם כפי מה שידברו אנשי המקום ההוא בזמן ההוא ואחר כוונת הנודרים. לשון תורה
כיצד, אמר קונם פירות האלו עלי אסור בחילופיהם ובגידוליהם וכן הדין אם לא אמר האלו
אלא היו לפניו ואמר קונם הם עלי. ואם אמר קונם מה שאני אוכל או טועם מהם אם הוא
דבר שזרעו כלה כגון חטין וכיוצא בהן מותר בחילופיהן ובגידוליהם ואם הוא דבר שאין
זרעו כלה כשזורעין אותן כגון שומין ובצלים אפילו גידולי גידולים אסורין וכן אם אמר קונם
פירות האלו על פלוני אסור בחילופיהן ובגידוליהן. אמר לאשתו קונם מעשה ידיך עלי
אסור בחילופיהן ובגידוליהן. אמר קונם שאני אוכל או שאני טועם ממעשה ידיך מותר
בחילופיהן בדבר שזרעו כלה ואסור בדבר שאין זרעו כלה.
אמר לחברו קונם לביתך שאני נכנס שדך שאני לוקח כל זמן שהוא ברשותו אסור ואפילו
נפל וחזר ובנה אותו אסור בו. מת או שמכרו לאחר מותר בו, שאינו נקרא עוד ביתו. אמר
קונם לבית זה שאני נכנס אסור בו לעולם אפילו מת או נתנו לאחר או מכרו. וכן אם אמר
241 http://www.daat.ac.il/he-il/toshba * דעת אתר * מעוצבת מהדורה * דעה יורה טור
241
שתי הלשונות קונם שאני נכנס לביתך זה אסור בו לעולם וכן ב"ה ומותר בחילופיהן
ובגידוליהן בדבר שזרעו כלה ואסור בדבר שאין זרעו כלה אפילו בגידולי גדוליהן. וכן אם
אמר ראובן לשמעון קונם בית זה שאתה נכנס בו ומת או מכרו לאחר אסור שאדם יכול
לאסור על חברו דבר שהוא ברשותו לכשיצא מרשותו וכגון שפירש בחיי ובמותי. קונם
לביתי שאתה נכנס מת או מכרו לאחר מותר. אמר לבנו קונם שאתה נהנה לי אם מת
ירשנו אמר בחיי ובמותי אם מת לא ירשנו.
אמר לחבירו ככרי זו אסורה עליך אפילו נתנה לו במתנה אסורה לו. מת ונפלה לו בירושה
או שנתנו לאחר והוא נתנו לו מותרת לו שלא אמר אלא ככרי ועתה אינה שלו. אמר קונם
בשר ויין עלי מותר בתבשיל שיש בו בשר ויין אע"פ שנותנין בו טעם ואם אומר קונם בשר
ויין שאני טועם או שאני אוכל או שאמר קונם בשר או יין זה עלי אסור בתבשיל שיש בו
טעם יין ובשר. אמר קונם זתים וענבים עלי מותר בשמן ויין היוצא מהן אפילו הוא חדש
ואם אמר קונם זתים וענבים שאני טועם או שאמר קונם זתים וענבים אלו עלי אסור אף
במשקין היוצא מהן ובתבשיל שנותנין בהם טעם.
סימן ריז
אחר לשון בני אדם כיצד הנודר מן המבושל בין שאומר קונם תבשיל עלי בין שאומר קונם
תבשיל שאני טועם אם היא במקום שקורין לצלי מבושל אסור בו ובשלוק ואם לאו מותר
בהן ואסור בכל מיני תבשיל שמלפתין בו הפת אפילו בביצה מגולגלת. ובירושלמי מיבעיא
אם הוא אסור במעושן שנאכל בלא בישול ובמטוגן ובמבושל בחמי טבריא ותו מיבעיא
בנודר מהמעושן אם הוא אסור במבושל ולא איפשיטא ולחומרא.
והרמב"ם כתב שהולכין אחר לשון בני אדם לפי המקום והזמן והתיר ביצה מגולגלת ולא
נהירא דבירושלמי אסר אותה בהדיא. הנודר ממעשה קדרה אינו אסור אלא בדבר שנגמר
ונרתח בקדרה כגון ריפות ולביבות וכיוצא בהן ואם אמר קונם היורד לתוך קדרה עלי אסור
בכל המתבשלין בקדרה אפילו אינו נגמר בתוכה. נדר מהיורד לתוך קדרה אסור ביורד
לתוך האלפס שכבר ירד לתוך הקדרה קודם שירד לתוך האלפס. נדר מהיורד לתוך
האלפס מותר ביורד לתוך הקדרה. נדר מהנגמר בקדרה מותר בנגמר באלפס, מהנגמר
באלפס מותר בנגמר בקדרה. מהיורד לתוך התנור אינו אסור אלא בפת ואם אמר כל
מעשה תנור עלי אסור בכל הנעשה בתנור.
אמר קונם כבוש עלי אינו אסור אלא בכבוש של ירק, קונם כבוש שאני טועם אסור בכל
מיני כבושים. קונם שלוק עלי אינו אסור אלא בשלוק של ירק, קונם שלוק שאני טועם אסור
בכל מיני שלוקים. קונם צלי עלי אינו אסור אלא בצלי של בשר קונם צלי שאני טועם אסור
242 http://www.daat.ac.il/he-il/toshba * דעת אתר * מעוצבת מהדורה * דעה יורה טור
242
בכל מיני צלויים. קונם מליח עלי אינו אסור אלא במליח של דג קונם מליח שאני טועם
אסור בכל מיני מלוחין אפילו אינו מליח אלא להתקיים לשעה.
והרמב"ם כתב בכולם שהולכין אחר הלשון אם קורא כבוש לכל הכבושים ומליח לכל
המלוחין אם לאו וכן הוא ודאי כדבריו אם יש מנהג ידוע ואם אין מנהג ידוע הולכין בכולן
אחר הלשון כדפירשית. אמר קונם ירק עלי אינו אסור אלא בנאכלין חיין ואם אמר ירקי
קדרה עלי אסור אף בנכבשין בה. ואם אמר ירק המתבשל בקדרה עלי אינו אסור אלא
במתבשל בה ומיהו בכל המתבשל בה אסור אפילו בדלועין שכל דבר שהשליח נמלך עליו
הוא בכלל המין ההוא ואם אמר לשלוחו קנה לי ירק ואין מוצא אלא דלועין הוא נמלך בו
לומר תרצה דלועין.
הנודר מהבשר אסור בכל מיני בשר בראש וברגלים, בקנה ובלב ובקרנים ובבשר עופות
ואפילו בבשר דגים משום דממליך עלייהו שליח ואינו מותר אלא בבשר חגבים. ואם נדר
בזמן שדגים רעים לו כגון בימי הקזה אז אינם בכלל שבלאו הכי לא היה אוכל אותם ולא
הוצרך לידור מהם וכן נמי אם נראין הדברים שלא נדר אלא מבשר בהמה מותר בשאר
מיני בשר.
והרמב"ם כתב שבשר דגים אינו בכלל בשר סתם אלא במקום שהשליח נמלך עליו.
ובודאי כן הוא שהנדרים תלויין בלשון בני אדם לפי המקום, ותנא דקאמר דהוי בכלל בשר
סתם במקומו היה השליח נמלך עליו. הנודר מהקיפה פירוש פירורין דקין שנקפין בשולי
הקדרה מותר ברוטב פירוש במרק. מהרוטב מותר בקיפה, מהבשר מותר בשניהם אם
לא שאמר קונם בשר זה עלי או שאני טועם או שאני אוכל כדפרישית לעיל. הנודר
מהגריסין אסור במקפה של גריסין, מן המקפה מותר בגריסין, מהמקפה אסור בשום,
מהשום מותר במקפה. מהתבלין אסור בחיין ומותר במבושלים, ואם אמר קונם תבלין
שאני טועם אסור בחיין ומבושלין.
מהכרוב אסור באספרגוס מאספרגוס מותר בכרוב, ואספרגוס פרש"י מין כרוב והרמב"ם
פירש מי שלקות של כרוב. מהכרישין מותר בקפלוטות מהירקות מותר בירקות שדה ואינו
אסור אלא בגדלים בגנות. הנודר מהחלב אם קורין לקום על שם החלב אסור בו ואם לאו
מותר בו פירוש קום מי חלב הנבדלין ממנו. נדר מן הקום מותר בחלב, מן החלב מותר
בגבינה. מהגבינה מותר בחלב ואסור בה בין לחה בין יבשה טפלה ומלוחה. דג שאני
טועם אסור בגדולים ומותר בקטנים דגה שאני טועם אסור בקטנים ומותר בגדולים,
וחילוק איזהו גדול או קטן תלוי במה שרגילין לקרות גדול במקום ההוא. דגים שאני טועם
אסור בין בגדולים בין בקטנים מלוחין וטפלים חיין ומבושלים ומותר בטרית טרופה פירוש
מין דג שמחתכין אותו לחתיכות דקות ובציר ומורייס היוצא מהדגים. הנודר מהצחנה
243 http://www.daat.ac.il/he-il/toshba * דעת אתר * מעוצבת מהדורה * דעה יורה טור
243
פירוש מיני דגים חתוכין מעורבין אסור בטרית טרופה ומותר בציר ומורייס. מטרית טרופה
אסור בציר ומורייס.
הנודר מהתמרים מותר בדבש תמרים מדבש תמרים מותר בתמרים. מהסיתוניות פירוש
סופי ענבים שאינם מתבשלים מותר בחומץ היוצא מהן. נדר מדבש סתם מותר בדבש
תמרים שסתם דבש אינו אלא דבש דבורים. מן החומץ סתם מותר בחומץ סיתוניות.
הנודר מהיין אסור בקונדיטון, פירוש יין מבושל במיני בשמים ובמבושל ומותר ביין
תפוחים. נדר מהתירוש מותר ביין ואסור בכל מיני מתיקה. הנודר מהשמן אם הוא במקום
שמסתפקין בשמן זית אסור בו ומותר בשמן שומשמין ואם הוא במקום שמסתפקין בשמן
שומשמין אסור בו ומותר בשמן זית ואם מסתפקין בשניהן אסור בשניהן אע"פ שרוב
סיפוקם מאחד מהן. הנודר מתבואה או שאומר עללתא אינו אסור אלא בחמשת המינין.
מהדגן קאמר ר"מ שאסור בכל מיני קטניות חוץ מחלקה טרגיס וטיסני שהן חטין נפרכין
אחת לשנים ולשלשה וחכמים אומרים שאינו אסור אלא בחמשת המינין.
ויראה מדברי אדוני אבי הרא"ש ז"ל שפסק כר"מ ומדברי הרמב"ן יראה שפוסק כחכמים
והכי מסתבר וכן כתב הרמב"ם.
הנודר מהפת סתם אינו אסור אלא בפת חטין ושעורין ובמקום שרגילין לעשות פת מכל
דבר ונדר מהפת או מהמזון אסור בחמשת המינין ואם אמר כל הזן עלי אסור בכל חוץ
ממים ומלח. קונם חטה שאני טועם אסור לאפותה ומותר לאוכלה חיה. חטים שאני טועם
אסור לאוכלה חיה ומותר לאפותה. חטה חטים שאני טועם אסור לאפותה ולאוכלה חיה.
גריס שאני טועם אסור לבשל ומותר לאכול חי, גריסין שאני טועם אסור לאכול חי ומותר
לבשל. גריס גריסין שאני טועם אסור לאכול חי ומבושל. הנודר מפירות השנה אסור בכל
פירות השנה ומותר בגדיים וטלאים בחלב ובצים ובגוזלות, ואם אמר גדולי שנה עלי אסור
בכולם. מפירות הארץ אסור בכל פירות הארץ ובפרי העץ ומותר בכמהין ופטריות ואם
אמר גדולי קרקע עלי אסור בכולן. הנודר מהקיץ אינו אסור אלא בתאנים. הנודר מהמים
הנמשכין ממעיין פלוני אסור בכל הנהרות היונקות ממנו ואין צריך לומר מהנמשכין ממנו
אע"פ שנשתנה שמו ואין קורין אותו אלא נהר פלוני ומעיין פלוני ואם אמר מנהר פלוני או
ממעיין פלוני אינו אסור אלא בנקראין על שמו.
הנודר מהכסות מותר בשק יריעה וחמילה מיני בגדים גסים הם. הנודר מהבית אסור
בעלייה מעליה מותר בבית. הנודר מהעיר מותר ליכנס בתחומה ואסור ליכנס לעיבורה
מהבית אינו אסור אלא מן האגף ולפנים. נדר מיושבי העיר אסור במי שישב שם ל' יום,
מבני העיר אינו אסור אלא במי שישב שם י"ב חדש. נדר מיורדי הים אסור בכל יורדי הים
אפילו באותם שאין הולכין אלא מעכו ליפו ואפילו באותם שיורדין לטייל ומותר ביושבי
244 http://www.daat.ac.il/he-il/toshba * דעת אתר * מעוצבת מהדורה * דעה יורה טור
244
יבשה. נדר מיושבי יבשה אסור גם ביורדי הים ואפילו באותם שמפליגין בו הרבה שסופו
לירד ליבשה. ואם אמר יורדי הים לאחר ל' יום עלי מי שהוא בשעת הנדר מיורדי הים
אסור בו ומי שאינו מיורדי הים בשעת הנדר מותר בו אע"פ שלאחר ל' יום כשחל הנדר
הוא מיורדי הים. נדר מרואי חמה אסור אף בסומין שלא נתכוין אלא למי שהחמה רואה
אותו לאפוקי דגים ועוברים ואם נדר מן רואים החמה מותר בסומין.
נדר משחורי הראש מותר בקרחין ובבעלי השיבות (ומותר) בנשים ובקטנים שאין נקראין
שחורי הראש אלא אנשים כתב הרמב"ם ואם דרכו לקרות שחורי ראש לכל אסור בכל.
הנודר מן הילודים או מן הנולדים אסור בין באותן שנולדו כבר בין באותן שיולדו אח"כ
ואינו מותר אלא בעופות ודגים שמטילין בצים ואין דרכן להוליד. נדר משובתי שבת או
מאוכלי השום פירוש שאוכלים אותו בערב שבת מתקנת עזרא אסור בישראל ובכותיים.
נדר מעולי ירושלים אסור בישראל ומותר בכותיים. נדר מבני נח אסור בנכרים ומותר
בישראל. נדר מזרע אברהם אסור בישראל ובגרים ומותר בנכרים אפילו מבני ישמעאל
ועשו. נדר מערלים אסור במולי ע"ז ומותר בערלי ישראל, נדר מהמולים אסור בערלי
ישראל ומותר במולי נכרים. נדר מישראל אסור בגרים מהגרים מותר בישראל. מישראל
אסור בכהנים ולוים, מהכהנים ולוים מותר בישראל. מהכהנים מותר בלוים מהלוים מותר
בכהנים, נדר מהבנים מותר בבני בנים.
סימן ריח
אחר כוונת הנודר כיצד, היה טעון צמר או פשתן והיה ריחו קשה עליו ונדר קונם צמר
ופשתן עולין עלי מותר לכסות וללבוש בהן ואינו אסור אלא להפשילן לאחוריו. היה לבוש
בהן ונדר שלא יעלו עליו, אסור ללבוש ולכסות בהן ומותר להפשילן לאחוריו. היו מפצירין
בו ליקח בת אחותו ואומר קונם שהיא נהנית לי לעולם או שגירש את אשתו ואומר קונם
שהיא נהנית לי לעולם מותר ליהנות לו שלא נתכוון אלא לשם אישות. היה חברו מפציר בו
שיאכל עמו ואמר קונם ביתך שאני נכנס טיפת צונן שאני טועם עמך מותר ליכנס לביתו
ולשתות עמו טיפת צונן שלא נתכוון אלא לשם אכילה ושתייה, ומותר גם באכילה ושתייה
כיון שלא הוציאו בפיו. ראובן ששאל פרה משמעון לחרוש בה ולא רצה להשאילה לו ואסר
ראובן הנאת חרישתה עליו, אם דרכו לחרוש הוא בעצמו הוא אסור ושאר כל העם מותר
לחרוש לו בה ואם אין דרכו לחרוש בעצמו הוא מותר לחרוש בה ושאר כל אדם אסורין
לחרוש לו בה.
סימן ריט
245 http://www.daat.ac.il/he-il/toshba * דעת אתר * מעוצבת מהדורה * דעה יורה טור
245
מי שנדר או נשבע לישא אשה או לקנות בית וכיוצא בו ולא קבע זמן אין מחייבין אותו
לישא או לקנות מיד עד שימצא הראוי לו. ומי שאסר עליו שום דבר בלא זמן אסור בו
לעולם.
סימן רכ
קונם יין שאני טועם יום אחד או קונם יין שאני טועם יום אסור בו מעת לעת. שאני טועם
היום אינו אסור מעת לעת אלא עד שתחשך בין אם עומד בתחילת היום או בסופו וצריך
שאלה לחכם גזירה שמא פעם אחר יאסור עליו יום אחד ולא ידע להפריש בין היום ליום
אחד ויבא לשתות בלילה. ומיהו אם היה הנדר של מצוה כגון ללמוד או לקיים שום מצוה
אין צריך התרה. ואם אמר ביום שאעשה דבר פלוני לא אוכל אותו היום דינו כהיום שמותר
בלילה. ואם אומר אותו היום ולמחרתו אסור אותו היום ומחרתו ולילה שבינתים וליל
שאחר המחרת מותר. היה עומד באמצע השבוע ואומר קונם יין שאני טועם שבת זו אסור
עד תשלום כל השבוע ויום שבת הבא ג"כ אסור. ואם אמר שבוע אחת או שבוע סתם
אסור מעת לעת. היה עומד בתוך החדש ואמר חדש זה אסור עד תשלום החדש ומותר
ביום ר"ח אפילו אם ר"ח ב' ימים שהראשון לתשלום חדש שעבר אפילו הכי מותר בו כיון
שלשון ב"א קורין אותו ר"ח. היה עומד בתוך השנה ואומר שנה זו אסור עד תשלום השנה
מותר ביום ראש השנה ושנה זו מונין מתשרי שאפילו אם עומד בכ"ט באלול כיון שהגיע
תשרי מותר. אמר שנה אחת או שנה סתם אסור מעת לעת ואם השנה מעוברת אסור י"ג
חדשים מיום ליום. ואם עומד בחורף ואמר שנה זו והיא מעוברת אסור עד תשרי ולא
אמרינן שאדר שני יעלה לו במקום אלול. היה עומד בחורף ואמר עד ר"ח אדר עד ר"ח
אדר ראשון עד סוף אדר עד סוף אדר שני.
והרמב"ם חילק דהיינו דוקא שאינו יודע שהשנה מעוברת אבל אם יודע שהיא מעוברת
ואומר עד ר"ח אדר עד ר"ח אדר שני.
ואדוני אבי הרא“ש ז"ל לא חילק בזה. היה עומד בשמיטה ואמר שמיטה זו אסור עד סוף
השמיטה ובשנה שביעית ג"כ אסור. אמר שמיטה אחת או שמיטה סתם אסור ז' שנים
מעת לעת. נדר מדבר אחד ואומר עד הפסח אינו אסור אלא עד שיגיע פסח עד שיהא
הפסח או עד פני הפסח אסור עד שיצא.
והרמב"ם כתב דעד פני הפסח דינו כעד הפסח שאינו אסור אלא עד שיגיע.
ואדוני אבי הרא“ש ז"ל לא כתב כן. נדר עד הקציר או עד הבציר או עד המסק בין אומר
עד או עד שיהא אינו אסור אלא עד שיגיע שכל דבר שאין זמנו ידוע בכל לשון שיאמר אינו
אסור אלא עד שיהא ובכל מקום זמן הנדר לפי מה שממהרין או מאחרין לקצור בו ואנו
הולכים אחר המקום שעומד בו הנודר בשעת הנדר אפילו אם הולך אחר כן הנודר אל
מקום אחר בין להחמיר כגון שהולך למקום שממהרים הקצירה או להקל כגון שהולך
246 http://www.daat.ac.il/he-il/toshba * דעת אתר * מעוצבת מהדורה * דעה יורה טור
246
למקום שמאחרין אותו. וקציר סתם הוה קציר חטים ואם המקום שנדר בו רובו קציר
שעורים הולכים אחריו.
ובירושלמי מיבעיא אם קבע זמן למשתה בנו ונדר עד זמן משתה בנו אם חשוב זמנו קבוע
או כיון שבידו לאחרו לא ולא איפשיטא ולחומרא עד הקיץ עד שיכנסו בכלכלות פירות לא
שיקוצו עראי אלא שיקוצו הרבה ומכניסים התאנים בכלכלות עד שיעבור הקיץ עד
שישמרו הסכינים שקוצצין בהן התאנים לשנה הבאה פירש שכבר עבר כל זמן קציצתן.
האוסר עצמו מדבר עד הגשם אסור עד זמן הגשם וכשיגיע זמן הגשם שהוא בא"י ז'
במרחשון ובגולה ס' יום לתקופה מותר אפילו לא ירדו גשמים ואם אומר עד שירדו גשמים
או עד הגשמים אסור עד שתרד רביעה שנייה שהיא בא"י י"ז במרחשון ובגולה ע' יום
לתקופה ואם אמר עד שיפסקו גשמים אסור עד שיעבור הפסח.
רבי יהודה אומר קונם יין שאני טועם עד הפסח אינו אסור אלא עד ליל הפסח שלא נתכוון
אלא לשעה שדרך בנ"א לשתות יין שהכל שותין ארבע כוסות בליל פסח. קונם בשר שאני
טועם עד הצום אינו אסור אלא עד ליל הצום שלא נתכוון אלא עד שעה שדרך בנ"א לאכול
בשר. רבי יוסי אומר קונם שום שאני אוכל עד שתהא שבת אינו אסור אלא עד ליל שבת
שלא נתכוון אלא לשעה שדרך בנ"א לאכול שום והיינו בליל שבת מתקנת עזרא. כתב
הרמב"ן דרבנן פליגי בזה על ר' יהודה ורבי יוסי והלכה כרבנן.
ואדוני אבי הרא"ש ז"ל פסק כרבי יהודה ורבי יוסי.
ירושלמי אמר קונם יין שאני טועם בחג אסור ביו"ט אחרון. אמר לאשתו מה שאת עושה
קונם שאני נהנה ממנו עד הפסח עשתה לפני הפסח מותר ליהנות בו אחר הפסח שלא
אסר עצמו אלא עד הפסח. אמר מה שאת עושה עד הפסח קונם שאני נהנה ממנו אסור
ליהנות לו לעולם במה שעשתה לפני הפסח ומותר ליהנות במה שתעשה אחריו. היה
עומד במרחשון ואומר לאשתו קונם שאת נהנית לי מכאן ועד פסח אם תלכי לבית אביך
עד החג הלכה לפני הפסח אסורה ליהנות ממנו עד הפסח ואם נהנית לו לוקה ואפילו לא
הלכה אסור להנות ממנו עד הפסח שמא תלך אח"כ ותעבור למפרע.
כתב הרמב"ם ז"ל
עבר הפסח אע"פ שעבר התנאי הרי זה אסור לנהוג חולין בנדרו ולהניחה שתלך ותהנה
אלא נוהג איסור עד החג כמו שנדר אע"פ שתלה הנדר באיסור זמן שעבר ע"כ.
ואיני מבין דבריו שהרי לא נדר אלא עד הפסח הלכך אחר הפסח מותרת ליהנות לו. אמר
שאת נהנית לי עד החג אם תלכי לבית אביך עד הפסח הלכה לפני הפסח אסורה בהנאתו
עד החג ומותרת לילך וליהנות אחר הפסח.
סימן רכא
247 http://www.daat.ac.il/he-il/toshba * דעת אתר * מעוצבת מהדורה * דעה יורה טור
247
ראובן שאסר נכסיו על שמעון או שאסר עצמו מנכסי שמעון הנאסר אסור לעבור על שדה
האחר אפילו בבקעה בימות החמה שאין בנ"א מקפידין על דריסת רגל שבה ואסור לישאל
ממנו כל כלים שבעולם ואם לא נדר ממנו אלא מאכל אינו אסור אלא לאכול משלו. ואם
נדר ממנו הנאה המביאה לידי מאכל אסור ליהנות ממנו בכל דבר שמשכירין כיוצא בו ומה
שאין משכירין כיוצא בו מותר. במה דברים אמורים כשאין בו שייכות מאכל אבל אם יש
בו שייכות מאכל כגון נפה וכברה או אפילו שק להביא בו פירות וחמור להביא פירות וסוס
לרכוב עליו לבית המשתה וטבעת להראות בו בבית המשתה ולעבור דרך שדהו לבית
המשתה אע"פ שאין משכירין כיוצא בו אסור. בירושלמי מיבעיא אם מותר מותר לקנות לו
צרכי סעודה אי לא ולא אפשיטא ולחומרא. ראובן שמודר הנאה משמעון יכול שמעון
לפרוע חובו של ראובן.
ומיהו פירש ר"ת דוקא מזונות אשתו ובניו כגון שהלך למדינת הים ועמד אחר ופרנסה
שאינו חוב ברור שאפשר שהיתה מצמצמת אם לא שפרנסה אבל שאר כל חוב אינו יכול
לפרוע בשבילו.
ורש"י פירש שכל חוב יכול לפרוע בשבילו ואפילו היה לו משכון ביד המלוה והלך ופרע
בשבילו ונטל המשכון מיד המלוה צריך להחזירו ללוה הנאסר וכן כתב הרמב"ם פורע
חובו שעליו סתם.
ומסקנת אדוני אבי הרא"ש ז"ל כר"ת.
ויכול לזון אשתו ובניו ועבדיו הכנענים. ופירש ר"ת דוקא כשזן אותם לפניו והוא במדינה
דכיון שזן אותם לפניו ואינו אומר כלום דרך מתנה הוא ואינו חייב לפרוע ולא הויא הנאה
כיון שאם לא היה זנה היתה מצמצמת ומתפרנסת ממעשה ידיה, ויש מפרשים דמיירי
כשבעל נותן לה צרכה והיא מענגת ממזונות יתירים אבל בענין אחר לא.
ואדוני אבי הרא“ש ז"ל הביא כל אלו המפרשים בפסקיו ואני תמה דכל זה אין צריך אלא
לרבנן אבל לחנן מותר בכל ענין והלכתא כותיה וכן כתב הרמב"ם. אבל אסור לזון בהמתו
בין טמאה בין טהורה ואסור ללמדו מקרא דכיון שמותר ליתן שכר עליה והוא מלמדו חנם
נמצא שמהנהו אבל מלמדו מדרש לפי שאסור ליטול עליה שכר הילכך אפילו אם הנאסר
אמר לו לאוסר שילמדנו מותר והרמב"ן כתב שאם הנאסר אומר לו שילמדנו אסור שאז
הוא כשלוחו ואינו מותר אלא אם כן ילמדנו מעצמו ואדוני אבי הרא"ש ז"ל כתב כסברא
ראשונה.
והאידנא שנוטלין שכר גם על המדרש הכל אסור, ומותר ללמוד את בנו ולהשקותו כוס
תנחומין וכוס ששותין כשיוצאין מבית המרחץ שאין בו הנאה כל כך.
והראב"ד כתב ודאי הנאה יש בו ואסור להשקותו משל המדיר ולא קאמר שמותר
להשקותו אלא משל המודר בעצמו אע"פ שמהנהו במה שמשקהו מותר כיון שיש בו מצוה
דכוס של בית המרחץ יש בו משום חיי נפש ומצוה. ראובן שאסר נכסיו על שמעון אסור
248 http://www.daat.ac.il/he-il/toshba * דעת אתר * מעוצבת מהדורה * דעה יורה טור
248
להשיאו בתו קטנה או נערה לפי שעדיין היא ברשותו והרי מוסר לו שפחה לשמשו ומותר
להשיאו בתו בוגרת ומדעתה ואם נכסי שמעון אסורין עליו מותר לישא בתו אע"פ שפוטרו
מחיוב מזונותיה שחייב לפרנסה. ומחזיר אבדתו בין שנכסי בעל אבדה אסורין למחזיר או
שנכסי מחזיר אסורין לבעל האבדה ובמקום שנוטלין שכר על החזרת אבדה אם נכסי בעל
האבדה אסורין למחזיר אסור לו לקבלו אלא מחזיר לו בחנם ואם נכסי מחזיר אסורין על
בעל אבדה צריך לקבלו ואינו רשאי להחזיר לו בחנם ואם נכסי שניהם אסורין זה על זה
אינו יכול לקבל השכר שאם כן הוא נהנה ולא להניחו שאם כן הוא מהנה אלא יפול השכר
להקדש.
ראובן שאסר הנאתו על שמעון וחלה שמעון יכול ראובן ליכנס לו לבקרו ובמקום שנותנין
שכר למי שיושב אצל החולה לצוות לו לא ישב אצלו אלא מבקרו מעומד ואם אין דרך ליתן
שכר לרופא יוכל לרפאותו אפילו בידים אפילו יש רופא אחר שירפאנו אבל אם דרך ליתן
שכר לרופא לא ירפאנו בחנם. ולא ירפא בהמתו ואפילו אם אין דרך ליתן שכר לרופא אבל
יכול לומר לו סם פלוני יפה לה והוא יעשנו ואם אינו יודע לעשותו והיא תמות אם לא יעשנו
זה המדיר מותר לעשותו. ואם מת יכול להביא לו ארון ותכריכין ואם חלה בן שמעון יכול
ראובן ליכנס לו ולישב עמו ולבקרו אם נכסי שמעון אסורין על ראובן וחלה שמעון נכנס
ראובן לבקרו מעומד אבל לא מיושב, חלה בנו אינו נכנס כלל אלא שואל עליו בשוק. ראובן
יכול להעיד לשמעון הנאסר בין עדות ממון בין עדות נפשות. ראובן שאסר הנאותיו על
שמעון יכול לישן עמו במטה גדולה בימות הגשמים בקטנה בימות החמה אבל איפכא לא
מפני שמהנהו ורוחץ עמו באמבטי גדולה ולא בקטנה מפני שמהנהו שמגביה עליו המים
ומזיע עמו אף בקטנה ומיסב עמו במטה ואוכל עמו על השלחן אבל לא בקערה אחת שמא
יאכל מחלקו ואם דרך שבעל הבית חוזר וממלא הקערה לאחר שאכלו כל מה שהיה בה
מותר. היו שניהם חופרים בכרם ביחד לא יחפור בשורה הקרובה לו מפני שמהנהו
שמרפה הקרקע לפניו אבל ברחוק ממנו מותר ולא ימכור לו ולא יקנה ממנו ולא ישאילנו
ולא ילונו ולא ישאל ולא ילוה ממנו.
ראובן שאסר נכסיו על שמעון ויש לראובן מרחץ מושכר בעיר אם נשאר לו בו תפיסת יד
שמעון אסור בו שהוא בכלל נכסיו ואם נשאר לו בו תפיסת יד שהשוכר פורע עליו ואפילו
המס אינו בכלל נכסיו וכשהוא אסר נכסיו על שמעון לא היה דעתו על זה המרחץ אבל אם
אסרו עליו בפירוש חל האיסור גם עליו. ולכך היה אומר ר"ת המשכיר בית לחברו ואח"כ
הדיר השוכר מנכסיו לא חל האיסור על הבית שהשכיר לו ואם פירש הבית בפירוש חל גם
האיסור עליו.
ויש אומרים שאפילו אם פירשו בפירוש אינו יכול לאוסרו בלשון קונם אם לא בלשון הקדש
ממש וכן הוא מסקנת אדוני אבי הרא"ש ז"ל. ראובן שאסר נכסיו על שמעון ואין לו
249 http://www.daat.ac.il/he-il/toshba * דעת אתר * מעוצבת מהדורה * דעה יורה טור
249
לשמעון מה יאכל יכול ראובן לומר לחנוני שמעון מודר הנאה ממני ואיני יודע מה אעשה לו
והחנוני יתן לו וחוזר ונוטל מראובן אם ירצה ליתן לו אבל אינו חייב ליתן לחנוני מה שנתן
לשמעון בשביל שאמר לו כן דאם כן הוה ליה שלוחו והיה שמעון אסור בו והוא הדין נמי
אם יש לשמעון הרבה לאכול דשרי.
היה ביתו לבנות וגדרו לגדור ושדהו לקצור הולך אצל פועלים ואומר להם איש פלוני מודר
הנאה ממני ואיני יודע מה אעשה לו והן עושין אצלו וחוזרים ונוטלין שכרם מזה וכן מותר
לומר כל הזן לפלוני או עושה עמו אינו מפסיד אבל אסור לומר כל השומע קולי יזון לפלוני
דכיון שהוא לשון צווי הוי כשלוחו.
ורשב"ם כתב דאפילו אם אמר אם תזון לפלוני לא תפסיד נמי אסור אע"פ שאינו לשון צווי
דכיון שאומר ליחיד נראה כשלוחו אבל כשאומר כל הזן לרבים אינו מיחד שום אדם להיות
שלוחו. היו מהלכים בדרך ואין לו מה יאכל נותן לאחר לשם מתנה והלה מותר בו ואם אין
עמו אחר מניחו על הסלע ואומר הרי הוא מופקר לכל מי שירצה והלה נוטל ואוכל ודוקא
בכי האי גוונא שנותן לאחר בסתם אבל היכא שניכר שיש ערמה בדבר כההיא דבית חורון
באחד שהיה אביו מודר הנאה ממנו והיה משיא לבנו ואמר לחברו הרי החצר והסעודה
נתונין לך במתנה ויבא אבא ויאכל אסור אע"פ שלא אמר כדי שיבא אבא ויאכל אלא אמר
יבא ויאכל אם תרצה אפילו הכי אסור כיון שניכר הדבר שלא כיון אלא לכך וכל כיוצא בזה.
כתב הרמב"ם מי שנשבע או נדר שלא לדבר עם חברו יכול לכתוב לו כתב או לדבר עם
אחר והוא שומע וכזה התירו הגאונים.
סימן רכב
מי שחתנו מודר הנאה ממנו ורוצה ליתן מעות לבתו צריך שיאמר לה הרי המעות הללו
נתונים לך על מנת שאין לבעליך רשות בהם אלא שאת תהא אוכלת או לובשת בהן אבל
אם לא אמר כן הבעל זכה בפירותיהם ואסור אפילו אומר לה על מנת שאין לבעליך רשות
בהם ומה שתרצי תעשי בהם כיון שאינו מפרש בפירוש לצורך מה נותנה לה.
והרמב"ם כתב דמהני אם א"ל על מנת שאין לבעליך רשות בה ומה שתרצי תעשי בהם
ואדוני אבי הרא"ש ז"ל כתב כסברא הראשונה.
סימן רכג
המדיר בנו לתלמוד תורה יכול למלאות לו חבית של מים ולהדליק לו נר ולצלות לו דג קטן
פירש הרמב"ם שאסר הנייתו על הבן מפני שאין עוסק בתורה ומותר האב לעשות לבן
דברים הללו. והרמב"ן פירש שהאב הדיר עצמו מהנאת בנו כדי שלא יבטל בשבילו
מלמודו ומותר הבן לעשות לו הדברים הללו וכן היא מסקנת אדוני אבי הרא"ש ז"ל.
250 http://www.daat.ac.il/he-il/toshba * דעת אתר * מעוצבת מהדורה * דעה יורה טור
250
וכן מותר לקנות לו מן השוק מה שצריך אם הוא אדם שאין דרכו לקנות בעצמו או אם היא
אשה שהדירה את בנה.
כתב הרמב"ם אסר בנו מהנאתו ואמר אם יהיה בן בני ת"ח יקח בני נכסי להקנותם לבנו
הבן אסור בנכסיו ובן הבן מותר בהן אם יהיה ת"ח כמו שהתנה.
ואדוני אבי ז“ל כתב שלא קנה בן הבן כיון שלא הקנה לבן כלום אלא לאחר שיהיה בן בנו
ת"ח וכשיהיה ת"ח חזר סודרא למריה ונתבטל הקנין. ומכל מקום בן הבן מותר ליהנות
מהם אע"פ שלא קנה.
וכתב עוד הרמב"ם וזה הבן אסור בירושת אביו אם נתן ירושת אביו לאחיו או לבנו הרי
זה מותר וכן אם פרע בחובו או בכתובת אשתו וצריך להודיעו שאלו נכסי אבי שאסרן עלי
ואיני מבין דבריו היאך יהא מותר לו לפרוע חוביו מנכסים האסורין עליו הרי הוא נהנה
מהם שלא אמרו אלא ופורע חובו פירוש שהמדיר פורע מעצמו וגם מאי נ"מ שמודיען
שאלו הן נכסי אביו.
סימן רכד
ראובן שאומר לשמעון הריני עליך חרם או הרי אתה אסור בהנאתי ראובן מותר בהנאת
שמעון ושמעון אסור בהנאת ראובן.
וכתב הרמב"ם ואם נהנה אינו לוקה שהרי לא אמר שמעון כלום. ואם אומר לשמעון הרי
את עלי עלי חרם ראובן אסור בהנאת שמעון ואם נהנה לוקה שהרי חילל דבריו ושמעון
מותר בהנאת ראובן. הריני עליך חרם ואתה עלי שניהם אסורין ליהנות זה מזה ומותרין
בדבר שהוא בשותפות לכל ישראל כמו הר הבית והעזרות ואסורין בדבר שהוא בשותפות
לבני אותה העיר כמו בהכנ"ס והתיבה והספרים וזה תקנתם שיקנו חלקם שיש להם בו
לאחר ונמצא שאין אחד מהן נהנה משל חברו.
סימן רכה
ראובן שאומר לשמעון הרי פירותיו של פלוני אסורין עליך אינו כלום שאין אדם אוסר דבר
שאינו שלו על חבירו אלא אם כן יענה הנאסר אמן.
סימן רכו
שנים שהן שותפין בחצר ונדרו הנאה זה מזה אם יש בו דין חלוקה חל הנדר ואסורין
ליכנס בו עד שיחלקו ויכנס כל אחד בשלו וכל שכן אם אחד מהם הדיר לאחד מן השוק
מנכסיו שאסור ליכנס בו לצרכו אם לא לצורך אחד מהשותפין בחצר. ואם אין בו דין
חלוקה לא חל הנדר ומותרין ליכנס בו בין אם הדירו זה את זה או שהדיר אחד מהם
לאחד מן השוק מנכסיו. אבל שניהם אסורין להעמיד בו תנור וכירים ריחים ותרנגולים.
251 http://www.daat.ac.il/he-il/toshba * דעת אתר * מעוצבת מהדורה * דעה יורה טור
251
היה אחד מהם מודר הנאה מחבירו הוא אסור בהעמדת תנור וריחים ותרנגולים ואסור
ליכנס בו אם יש בו דין חלוקה וחברו מותר בכל. וכופין הנודר למכור חלקו בין שהדיר
עצמו מחלק חברו בין שהדיר חברו מחלקו. והאי כפיה כשנאסר בלשון חצרי שמותר בו
לאחר שימכר אבל אם אמר חצר זו לא מהניא כפיה שהרי אסור בו אף לאחר שימכר.
וכתב הרמב"ן דלא כפינן ליה אלא כשהדיר עצמו מחברו אבל אם הדיר חבירו עליו לא
כפינן ליה. והרמב"ם כתב להפך כשאסר חברו עליו כופין אותו ואם אוסר על חברו אין
כופין אותו ואדוני אבי הרא"ש ז"ל כתב כסברא ראשונה.
סימן רכז
מי שאסר עצמו מכל ישראל אסור לקנות מהם ולמכור להם זבינא מיצעא דאית ביה הנאה
ללוקח ולמוכר אלא לוקח ביותר ומוכר בפחות ואם אסר הנאתו עליהם לוקח מהם בפחות
ומוכר להם ביותר אם ישמעו לו. וזבינא חריפא הוא הנאת הלוקח ולא המוכר הלכך אם
אסר עצמו מהם יקננו מהם ביותר ומוכר להם שוה בשוה ואם אסרם עליו ימכרנו להם
ביותר אם ישמעו לו ויקננו מהם שוה בשוה. וזבינא דרמי באפיה הוי הנאת המוכר ולא
הלוקח הלכך אם אסר את עצמו ימכרנו להם בפחות ויקננו מהם שוה בשוה ואם אסרם
עליו יקננו מהם בפחות אם ישמעו לו וימכרנו להם שוה בשוה.
כתב הרמב"ם לא גזרינן ליקח מהם אטו למכור להם כי היכי דגזרינן באוסר עצמו מאיש
אחד דהתם אם לא ישא ויתן עם זה ישא ויתן עם איש אחר אבל הכא אי אפשר לו הלכך
אם אסר הנייתן עליו הרי זה משאילן ומלוה אותן אבל הוא לא ישאל ולא ילוה מהם. אסר
הנייתו עליהם והנאתן עליו לא ישא ויתן עמהן והן לא ישאו ויתנו עמו ולא ישאל ולא ילוה
להם ולא הם ממנו. מי שאסר הנאותיו על הכהנים והלוים באין ונוטלין תרומותיו
ומעשרותיו בעל כורחו אם אמר לכהנים וללוים אלו הרי אלו אסורין ויתנם לכהנים וללוים
אחרים וכן הדין במתנות עניים.
סימן רכח
מי שנדר ונתחרט יש תקנה ע"י חרטה ואפילו נדר באלהי ישראל כיצד יעשה ילך אצל
חכם מומחה דגמיר וסביר ואם אין יחיד מומחה ילך אצל ג' הדיוטות והוא דגמרי להו
וסברי וידעו לפתוח לו פתח ויתירו לו והאידנא אין מומחה שיהא ראוי להתיר ביחיד
בפחות מג'. ואין לו לאדם להתיר במקום רבו ובמקום שיש גדול ממנו אלא אם כן יתן לו
רשות וכיצד הוא ההתרה יאמר לו ג"פ מותר לך ואפילו מעומד ובקרובים ובלילה ובשבת
אפילו אם היה אפשר לו מאתמול לישאל עליו ובלבד שיהא לצורך השבת כגון שנדר שלא
לאכול או לבטל מעונג שבת. והא דנשאלים מעומד דוקא כשמתירין בחרטה בלא פתח
252 http://www.daat.ac.il/he-il/toshba * דעת אתר * מעוצבת מהדורה * דעה יורה טור
252
אבל מי שאינו מתחרט מעיקרו וצריך למצוא לו פתח צריך להתיישב בדבר וצריך עיון גדול
דמה שאינו מתחרט מעיקרו היינו משום שהיה לו תועלת בנדר כגון שהיו אוהביו רוצים
להעבירו על דעתו כגון שיאכל עמהם או שישיא בנו או בתו לפי דעתם וכיוצא בזה ובשביל
הנדר נמלט מהם ולא היה רוצה עדיין שלא נדר הילכך צריך למצוא לו פתח שאילו היה
יודע שיבא לידי כך היה נמנע מלידור אע"פ שהיה צריך לשמוע לקול אוהביו ולעבור על
דעתו אם הוא משקר לחכם אין התרתו כלום וכיון שצריך ישוב הדעת צריך שיהא מיושב.
מי שאמר קונם הנאתי על בני עירי אין נשאל לחכם ששם. וכתב הרמב"ם אם נשאל לו
והתיר לו הוי התרה ואם אמר קונם הנאת בני עירי עלי נשאל לחכם ששם. מי שנתחרט
מעיקר הנדר אין צריך פתח אלא שישאלנו החכם אתה חפץ בנדר זה והוא אומר איני חפץ
בו ומתחרט אני שנדרתי ומתיר לו. ומיהו צריך שיתחרט בעיקר הנדר שהיה רוצה שלא
נדר מעולם, אבל אם אמר עתה הוא מתחרט ועד עתה הוא חפץ במה שנדר לא הויא
חרטה שצריך שיעקור הנדר מעיקרו וכתב אדוני אבי הרא"ש ז"ל ויזהר הנודר שלא יאמר
שמתחרט מעיקרו אלא אם כן הוא ברור לו שהיה רוצה שלא נדר מעולם שאם לא כן אין
ההתרה התרה והוא באיסור נדר כל ימיו. ואם אינו מתחרט צריך לבקש לו פתח לומר לו
אילו היית יודע דבר זה לא היית נודר ונמצא הנדר נעקר מעיקרו. וכיצד הוא הפתח כגון
שנדר על דבר אחד ומפצירין בו הרבה שישאל עליו אומרים לו אילו ידעת שיפצירו בך כל
כך ולא תוכל להשיב פניהם לא היית נודר והוא אומר כן. ואפילו פתח שמגוף הנדר הוי
פתח כגון שהדיר פלוני מנכסיו אם יעשה דבר פלוני ועבר ועשאו פותחין לו אילו ידעת
שהיה עובר על דבריך לא היית נודר והוא אומר כן.
ופותחין לאדם בכבוד עצמו כגון שנדר לגרש לגרש את אשתו ופותחין לו אילו ידעת
שלמחר יהיו אומרים מה ראה פלוני לגרש את אשתו אלא שמצא עליה שם רע ונמצאת
פוגם בניך או שיאמר לו אילו ידעת שאתה צריך לפרוע לה כתובתה לא היית נודר והוא
אומר כן. נדר שלא להשאיל כליו לחבירו או שלא לשאול בשלומו פותחין לו אילו ידעת
שאתה עובר על לא תקום או על לא תשנא את אחיך בלבבך לא היית נודר. אבל אין
פותחין בכבוד המקום לומר אילו ידעת שאתה עושה עבירה בנדרך לא היית נודר שאין
אדם חצוף לומר שלא היה נמנע בשביל זה והוא אומר שהיה נמנע אפילו אם אינו אמת
ונמצא שאין הנדר נעקר מעיקרו. ומטעם זה נמי אין פותחין בההיא דאילו ידעת שהיו
ממשמשין בפנקסך לא היית נודר ולא בההיא דכל הבוטה פירוש נודר ראוי לדקרו בחרב
ולא בההיא דכל הנודר כאילו בנה במה ולא בההיא דכל המקיימו כאילו הקריב עליו קרבן.
ואין פותחין בכבוד אביו ואמו לומר אילו ידעת שיאמרו לאביך ולאמך ראו גדולים שגדלתם
כמה בנכם קל בנדרים ונמצאת מזלזל בכבוד אביך ואמך מהאי טעמא נמי שאינו חצוף
253 http://www.daat.ac.il/he-il/toshba * דעת אתר * מעוצבת מהדורה * דעה יורה טור
253
לומר שלא היה נמנע בשביל כך ומהאי טעמא אין פותחין לו בכבוד רבו אבל פותחין
בדברים שבין אביו ואמו כגון אם הדירן מנכסיו שפותחין לו לומר אילו ידעת שאתה חייב
במזונותיהן לא היית נודר. ואין פותחין אלא בדבר ההווה שיאמר לו אילו ידעת שיארע
דבר זה לא היית נודר אבל אין פותחין בדבר הנולד ומתחדש אחר כך כגון אומר קונם
שאני נהנה לפלוני או שאני נכנס לבית פלוני ונעשה אותו פלוני ת"ח שהכל צריכין לו או
אותו בית בהכנ"ס אין פותחין לו לומר אילו ידעת שיעשה פלוני ת"ח או אותו בית בהכנ"ס
לא היית נודר לפי שעל ידי פתח נעקר הנדר מעיקרו כדפרישית ופתח כזה אינו עוקרו
שאף אם היה מעלה אותו על לבו לא היה נמנע בשבילו מלידור כיון שאינו מצוי כזה.
ואע"פ שאין פותחין בנולד פותחין בתנאי נולד ומפרש במסכת נזיר כגון נזיר שנדר קודם
שחרב הבית וחרב אין פותחין לו לומר אילו ידעת שיחרב הבית כלום היית נודר אבל
פותחין בתנאי נולד לומר לו אילו בא אדם בשעת הנדר והיה משקר לך והיה אומר
שבאותה שעה חרב הבית כלום היית נודר וכל כיוצא בזה. צריך הנודר לפרט הנדר קודם
שיתירנו לו החכם.
כתב הרמב"ם שצריך הנודר לבא לפני החכם כשיתיר לו ואינו עושה שליח לשאל על נדרו
ואדוני אבי ז"ל כתב שיכול להתיר לו שלא בפניו כגון שישלח לחכם בכתב את נדרו והוא
יודע שמתחרט ומתיר לו.
אין מתירין את נדרו עד שיחול שאם אמר קונם עלי ככר זה אם לא אעשה דבר פלוני לזמן
פלוני אין לו התרה עד שיבא הזמן ויחול הנדר. נדר על דעת חבירו אין לו התרה אלא
מדעת אותו שנדר על דעתו ודוקא שנדר על דעתו בשביל שום טובה שעשה לו כמו משה
שנדר על דעת יתרו בשביל שהשיא לו בתו אבל אם מעצמו נדר על דעת חבירו יכולין
להתיר לו בלא דעתו ואפילו נדר על דעתו בשביל טובה שעשה לו אם בדיעבד התירו לו
בלא דעתו הויא התרה והרמב"ם לא חילק שכתב ראובן שהשביע לשמעון וענה אמן אין
מתירין לשמעון אלא בפני ראובן וכן אם נשבע ראובן או נדר שלא יהנה ממנו שמעון וניחם
ונשאל לחכם אין מתירין לו אלא בפני שמעון ואפילו היה שמעון קטן או נכרי כדי שידע
הנידר שהתיר זה נדרו ולכך יהנה לו.
ונדר שעל דעת רבים אין לו התרה בלא דעתם אלא אם כן יש מצוה בהתרתו ואין נקראין
רבים בפחות מג' וכגון שיפרוט אותם על דעת פלוני ופלוני ופלוני אבל אם אומר בכלל על
דעת רבים יש לו התרה.
וכתב בספר המצוות בשם ר"ת שאם נדר בפני שלשה אפילו לא פרט אותם אלא אמר
סתם על דעת רבים אין לו התרה דמסתמא על דעת אותם רבים שעומדין לפניו קאמר.
ונדר שנדר מעצמו על דעת שנים יש לו התרה אפילו בלא דעתם ונדר שהודר ברבים יש
לו התרה. ונדרים וחרמים שמטילין הקהל לא מקרי על דעת רבים אע"פ שאמר על דעת
254 http://www.daat.ac.il/he-il/toshba * דעת אתר * מעוצבת מהדורה * דעה יורה טור
254
המקום ויש להם התרה בלא פתח וחרטה ואין צריך לא יחיד ולא ג' הדיוטות שאינו אלא
כעין גזירה ונידוי כל מי שיעברו על גזרתם הלכך נודרין ומתירין הם בעצמם.
סימן רכט
נדר שהותר מקצתו הותר כולו כגון שנדר להתענות זמן ידוע ואירעו בו שבתות ויו"ט
אומרים לו אילו נתת ללבך שיארעו בו שבתות ויו"ט לא היית נודר והותר הכל. וכן אם
אמר לחבורות אנשים קונם שאני נהנה לכולכם או אפילו אמר קונם שאני נהנה לך ולך ולך
הוי כלל ואם הותר אחד הותרו כולם אבל אם אמר קונם שאני נהנה לך קונם שאני נהנה
לך הוי כל אחד נדר בפני עצמו ואם הותר אחד לא הותרו האחרים. ואפילו היכא שכולל
לא אמרינן שהותר כולו ע"י שהותר מקצתו אלא כשהותר ע"י פתח שנעקר הנדר מעיקרו
אבל אם הותר קצתו ע"י חרטה לא הותר כולו. ואם נדר מאחד ואמר על אחר יהא כפלוני
כולן אסורין אפילו עד מאה הותר הראשון הותרו כולם הותר האחרון הוא מותר והשאר
אסורין הותר האמצעי ממנו ולמטה מותרין וממנו ולמעלה אסורין. וכן במי שנדר ושמע
חבירו בתכ"ד ואומר ואני ושמע שלישי ואומר ואני או שנדר מבשר והתפיס פת בבשר
והתפיס דבש בפת הותר הראשון הותרו כולם.
אסר עליו ככר ב"פ או שנשבע עליו ב"פ אף שנשאל עליו והתירו אסור עד שישאל פעם
שנית ואם נשבע על דבר אחד ונשבע שלא ישאל על שבועתו נשאל תחלה על האחרונה
שנשבע שלא יתירו לו ואח"כ ישאל על הראשונה נשבע שלא ידבר עם פלוני ונשבע אח"כ
שאם ידבר עמו שיאסר בבשר נשאל על הראשונה תחלה ואח"כ על השניה שאין מתירין
נדר ולא שבועה כל זמן שלא חלו. וכן אם נשבע שלא יהנה לפלוני ולא לחכם שישאל לו
על השבועה נשאל תחילה על הראשון ואח"כ על השני של חכם.
סימן רל
כתב רב אלפס אנן השתא אי עבדינן קרוב לדרב אסי עבדינן דאמר (נדרים כא.) אין חכם
מתיר אלא ד' נדרים שדומין לנדר טעות מעיקרא וכתב עוד דלא מזדקקי רבנן להתיר
שבועה אלא כדמתרמי מילתא דאית ביה תקנתא או מצוה כגון עשיית שלום בין איש
לאשתו וכגון שלמא דציבורא ודכנשתא ובדומים להם מזדקקינן במילי דמוכחן וברירן קרוב
לדרב אסי אבל בחרטה ופתח בעלמא לא עבדינן וכתב אדוני אבי ז"ל וחומרא בעלמא
כתב משום דביומיה קיל נדרי אבל ודאי הלכה שמתירין בין נדרים בין שבועות בפתח
וחרטה.
כתב רב האי הנשבע בספר תפלות ותחנונים ושאר ספרי הקדש שבידו אין לו התרה
וכתב שבדורות האחרונים אין כח באדם לעולם להתיר שבועה ולהפר כלל לא בא"י ולא
255 http://www.daat.ac.il/he-il/toshba * דעת אתר * מעוצבת מהדורה * דעה יורה טור
255
בבבל וכתב עוד וששאלתם מי שכעוס ונשבע על פה בהזכרת השם ובתורה המונחת
בארון אם יש רשות לחכם להתיר שבועה זו או לא כך ראינו מי שהזכיר השם או התורה
המונחת בארון אין רשות לשום אדם לבטלה או להתיר בין חכם גדול או סופר אין להם
רשות להתיר לא שבועת הנשבעים בתורה המונחת בארון ולא בשם הבורא.
ואדוני אבי הרא“ש ז"ל כתב וכל אלו חומרות הן דהא אמרינן לעיל הנשבע בתורה ולא
נקיט לה בידיה לא אמר כלום וקיימא לן נזקקין לאלהי ישראל אלא כל שבועות יש להן
התרה מן התורה אלא שהחרימו בימי הגאונים ואמרו שלא להתיר שבועות ומתוך כך היו
העולם נמנעין מלישבע ובעברי באלו הארצות ראיתי שהיו מקילין מאד בנדרים ובשבועות
ורגילין הרבה לידור ולישבע ופריצי טפי ואם לא יתירו להם לא יבאו עוד לבקש התרה אלא
יעברו במזיד כי נשבעין על דבר שאי אפשר להם לקיימו ואמרתי להתיר להם נדרים
ושבועות וכן כתב הרמב"ם שדין שבועה כדין נדר לכל דבר.
סימן רלא
אין הנדר ניתר אלא ע"פ חכם מומחה או ג' הדיוטות שאפילו אם פירש והתנה בשעת
הנדר אימתי שירצה שיבטלו מעיקרו או שתלה באחר שיבטלו אימתי שירצה אינו כלום
דמיד כשחל הנדר אין לו התרה אלא ע"י חכם ואפילו אם תלאו בדעת אחר וקיימו ושוב
נשאל על הקיום אינו מועיל ומיהו אם נדר לזמן אין צריך התרה אלא לכשיגיע הזמן בטל
ממילא.
סימן רלב
יש דברים שאין צריכין התרת חכם כגון נדרי זירוזין נדרי הבאי נדרי שגגות נדרי אונסין
והתולה בדבר ולא נתקיים. נדרי זירוזין פירוש שלא נדר אלא לזרז חברו וכגון שהיה מוכר
חפץ לחברו ואומר קונם עלי ככר זה אם אפחות מהסלע ואומר הלוקח קונם עלי ככר זה
אם אוסיף על השקל ונתרצו שניהם בג' דינרין לא נאסר אחד מהן שכן דרך התגרים לידור
או לישבע כדי לזרז חברו ואין בלבו לשום נדר. ודוקא כשאין מעמידין דבריהם אלא שניהם
נתרצו בג' דינרים, אבל אם לא נתרצו אלא זה בסלע וזה בשקל ונתבטל המקח ודאי לנדר
גמור נתכוון וחל הנדר וכל מי שיעבור על נדרו הרי חלל דבריו. ואם אחד העמיד דבריו
והשני לא העמיד מתוך שנתבטל לאחד נתבטל גם לשני. וכל זה מיירי בסתם אבל אם
אומרים שלנדר גמור נתכוונו הוי נדר ואם אמר המוכר קונם אם אפחות לך ביותר מסלע
או שאומר הלוקח קונם אם אוסיף לך על מעט פחות משקל ונתרצו בג' דינרין הרי זה נדר
שאין דרך לזרז כשמפליגין כל כך ולנדר גמור כוונו.
המזמין את חברו שיאכל עמו ומסרב ומדירו אם אינו אוכל עמו או שאומר לו קונם שאני
נהנה לך אם אין אתה מתארח עמי ואוכל פת חמה ושותה כוס של צונן וזה מסרב הרי זה
256 http://www.daat.ac.il/he-il/toshba * דעת אתר * מעוצבת מהדורה * דעה יורה טור
256
נדר של זירוז אבל אם זימן ראובן לשמעון לאכול עמו והיו מזמינים אותו גם במקום אחר
וחפץ לאכול יותר עם ראובן ואמר לו הדירני מנכסיך אם לא אוכל עמך כדי שלא יפצירו בי
במקום אחר הרי זה נדר גמור. נדרי הבאי שאמר קונם עלי ככר זה אם לא ראיתי בדרך
הזה כיוצאי מצרים או נחש כקורת בית הבד או חומה גבוהה לשמים וכיוצא בזה אינו נדר
ואפילו שלא ראה הככר מותר שכן דרך העולם להפליג ולא כיון לשם נדר כי יודע שלא
ראה. כתב ר"ת מי שאומר קונם כל פירות שבעולם עלי אינו נדר כיון שאי אפשר לו לחיות
בלא כל הפירות הוה ליה נדר שוא, וכן אם אומר קונם כל פירות שבעולם עלי אם אעשה
דבר פלוני אע"פ שאפשר לו שלא יעשה אותו הדבר ולא יאסרו עליו כל הפירות כיון
שהזכיר כל הפירות שבעולם אינו נדר.
נדרי שגגות כיצד אומר קונם עלי ככר זה אם אכלתי ושתיתי ונזכר שאכל ושתה או אם
אוכל ואשתה ושכח ואכל ושתה כיון שהוא שוגג בשעת הוצאת הנדר מפיו או בשעה שיש
לו לחול ואם היה יודע שהוא כן לא היה נודר אינו נדר וכן אם אומר קונם אשתי נהנית לי
שגנבה כיסי או שהכתה את בני ונמצא שלא גנבה או שלא הכתה וכן אם אמר קונם לי
שאשא לפלונית שהיא כעורה והיתה יפה בשעת הנדר שאם היה יודע שהיא נאה לא היה
נודר, אבל אם היתה כעורה ויפוה חל הנדר. וכן אם ראה מרחוק אנשים שאוכלים פירותיו
ולא הכירם ואומר הרי עליכם כקרבן וכשיקרב אליהם רואה שהן אביו ואחיו שלא היה
רוצה לאסרם עליהם אינו נדר אע"פ שלא פירש בהן כיון שהדבר מוכיח שאין אדם אוסר
פירותיו על אביו ואפילו נמצא עמהם זרים מותרין דכיון שבטל הנדר אצל אביו ואחיו בטל
גם אצל האחרים. ודוקא כשהחליף את דבריו שאמר תחלה כולכם אסורים ולבסוף אמר
אילו הייתי יודע שאבא ביניהם הייתי אומר פלוני ופלוני אסורין ואבא מותר או שאמר
תחלה כשראם מרחוק ולא הכירם יהו אסורין לזה ולזה ואח"כ החליף דבריו לומר אילו
הייתי יודע שאבא ביניכם הייתי אומר כלכם אסורין חוץ מאבא. אבל אם בשעת האיסור
אומר כולכם אסורין וגם בשעת חזרה אומר הייתי אומר כולכם אסורין חוץ מאבא או
שאומר בשעת האיסור יהו אסורין לזה ולזה ובשעת חזרה אומר הייתי אומר פלוני ופלוני
אסורין ואבא מותר שלא החליף לשון הנדר בין שעת איסור לשעת חזרה לא הותרו
האחרים.
נדרי אונסין כיצד, כגון שזימן ראובן לשמעון והדירו אם לא יאכל עמו ואירעו אונס כגון
שחלה הוא או בנו או אונס אחר לא נאסר וכן כל כיוצא בזה ואע"פ שכל אלו הנדרים אין
צריכין התרה אסור לידור בהן אם לא שרוצה לקיים דבריו. הנודר או הנשבע לאנס לא הוי
נדר ולא שבועה לפיכך נודרין להרגין ולמוכסין אם הוא מוכס העומד בלא צווי המלך או
שבא ליטול ממנו יותר מקצבתו יכול לידור או לישבע כדי ליפטר ממנו ואומר יאסרו עלי כל
פירות שבעולם אם אינני מבית המלך ליפטר מן ההרג או אם אין מה שאני מביא מבית
257 http://www.daat.ac.il/he-il/toshba * דעת אתר * מעוצבת מהדורה * דעה יורה טור
257
המלך ליפטר מהמכס וחושב בלבו יאסרו עלי רק היום אף על פי שמוציא מפיו סתם
וקיימא לן דברים שבלב אינן דברים גבי אנס שרי. ואפילו לא בקש ממנו שידור והוא נודר
מעצמו או מוסיף לידור יותר ממה שבקש כגון שאומר לו קונם שתהנה מאשתך אם אינו
כדבריך והוא אומר קונם אשתי ובני נהנים לי או שבקש ממנו שידור והוא נשבע אינו כלום
שכל מה שעושה אינו עושה אלא מחמת אונס ולחזק דבריו כנגד האנס.
מי שפירש בשעת נדרו על מה נדר הרי זה כתולה נדרו באותו דבר ואם לא נתקיים הדבר
שנשבע בגללו מותר כגון שאומר קונם שאיני נושא לפלונית שאביה רע ואמרו לו כבר מת
או עשה תשובה אין צריך התרה דהוי כאילו פירש שנודר על זה התנאי וכיון שנתבטל
הדבר נתבטל הנדר. ועוד יש נדר שאין צריך התרה כגון שאמר לחבירו קונם שאני נהנה
לך אם אין אתה נוטל ממני כך וכך הרי זה יכול להתיר נדרו שלא על פי חכם שיאמר לו
כלום נדרת אלא לכבדני זה הוא כבודי שלא אטול ממך ואפילו אין המדיר אומר בפירוש
שכך היתה כוונתו אלא מן הסתם, וכן אם אמר לו קונם שאתה נהנה לי אם אין אתה נותן
לי כך וכך יש לו היתר בלא שאלת חכם שיאמר לו הרי הוא כאילו קבלתי.
סימן רלג
קטן בן י"ב שנה ויום אחד וקטנה בת י"א שנה ויום אחד אם יודעין לשם מי נדרו ונשבעו
נדריהם נדר ושבועתם שבועה אע"פ שלא הביאו שתי שערות ומיהו אינן לוקין אם חללו
נדרן ועברו על שבועתן עד שיגדלו ובודקין כל שנת י"ג לזכר ושנת י"ב לנקבה שאפילו
בדקן בתחלת השנה ונמצאו שיודעין לשם מי נדרו אם נדרו אח"כ בסוף השנה אינו נדר
עד שיבדקום פעם אחרת וקודם שנת י"ג לזכר וי"ב לנקבה אפילו יודעין לשם מי נודרין
אינו נדר וי"ג ויום אחד ואילך לזכר וי"ב ויום אחד ואילך לנקבה אע"פ שאין יודעין לשם מי
נודרין נדריהן נדר.
סימן רלד
האב מיפר נדרי בתו כל זמן שהיא קטנה או נערה אפילו נדרה על דעת רבים בגרה או
נשאת שוב אינו יכול להפר והבעל מפר נדרי אשתו לבדו משכנסה לחופה עד שתתגרש
והגיע הגט לידה. היתה מגורשת מספק לא יפר לה. נתן לה גט על תנאי או לאחר זמן לא
יפר לה בימים שבנתים. שמעה שמת בעלה ונשאת והרי הוא קיים אין בעלה ראשון ושני
מפירין נדריה וכן כל מי שנשאת באיסור כרת נשאת לאיסור לאוין או לחייבי עשה והפר
לה בעל הרי זה מופר. משתתארס עד שתכנס לחופה אין הבעל מפר לבדו אפילו אם חייב
במזונותיה כגון בוגרת ששהתה י"ב חדש ונתקדשה או אלמנה ונתקדשה ושהתה אחר
הקדושין שלשים יום שחייב במזונותיה. וכן שומרת יבם אפילו אין שם אלא יבם אחד
258 http://www.daat.ac.il/he-il/toshba * דעת אתר * מעוצבת מהדורה * דעה יורה טור
258
שודאי זקוקה לו ואפילו עשה בה מאמר אפילו הכי אינו יכול להפר לבדו ולא האב לבדו
אלא שניהם מפירין לה בשותפות ואפילו נדרים שהיו עליה קודם שנתארסה.
וכתב הרמב"ם שצריך שישמעו שניהם ביום אחד אבל אם שמע אחד היום והפר ושמע
השני ביום שלאחריו אינו יכול להפר והרמב"ן כתב שכל אחד מפר ביום שמעו אע"פ שלא
שמעו ביחד והכי מסתבר ואם הפר אחד בלא ב' לא הותר ומיהו חלקו של ב' נשאר קלוש
והקל איסורו ואין בו מלקות, ואם קיים האחד אפילו חזר ונשאל על ההקמה אינו יכול עוד
להפר עם השני.
הלך האב או שלוחיו עם שלוחי הבעל להביאה לו להכניסה לו לחופה עדיין היא ברשות
שניהם להפרה מסרה האב או שלוחיו לשלוחי הבעל יצאה מרשות האב ומיהו אין הבעל
מפר לה עד שתכנס לחופה. מאורסה שלא שמעו אביה ובעלה את נדרה עד שבגרה
שיצאה מרשות האב אין הבעל יכול להפר דכיון שיצאה מרשות אב גם הבעל אינו יכול
להפר לבדו. נדרה ושמע אביה והפר לה חלקו ולא שמע בעלה עד שכנסה אינו יכול להפר
שאין הבעל יכול להפר נדריה שנדרה קודם לכן לכן.
דרך ת"ח לומר לה קודם שיכנסנה כל נדרים שנדרת משארסתיך יהיו מופרין. וכן יאמר
האב לבתו קודם שתצא מביתו כל נדרים שנדרת יהו מופרים. מת הבעל לאחר שנתארסה
בעודה נערה חוזרת לרשות האב. לא מיבעיא שמיפר מה שנדרה אחר מות הבעל אלא
אפילו מה שנדרה בחייו והוא שומע ומת מיפר האב לבדו ביום שמעו אפילו לא שמע ביום
שמת הבעל. ואפילו יש לה יבם שזקוקה לו ועשה בה מאמר מיפר האב לבדו, ודוקא שמת
ביום שמיעתו ולא קיים הנדר או שהפרו קודם שמת אע"פ שהפר חלקו צריך האב לחזור
ולהפר כל הנדר אחר שמת הבעל, או שלא שמע קודם שמת אבל אם קיים הנדר קודם
שמת או שמת ביום שלאחר השמיעה אין האב יכול לחזור להפר.
כנסה ומת אפילו לא כנסה ממש אלא שמסרה לו האב או שלוחיו להכניסה לחופה ומת
בעודה נערה אינה חוזרת לרשות האב אלא לענין נדרים שתדור אחר מיתת הבעל. כנסה
ונדרה ולא שמע הבעל וגרשה וחזר וארסה אע"פ שארוס מיפר בקודמין וגם לא שמע
קודם גירושין שיהיו גירושין כהקמה אפילו הכי אינו יכול להפר מה שנדרה תחלה כיון
שנכנסה לרשותו פעם אחת. מת האב משנתארסה אין הבעל יכול להפר לא מיבעיא אם
לא הפר האב חלקו קודם שמת אלא אפילו אם הפר חלקו ומת אין הבעל יכול להפר
ואפילו שמע הבעל קודם שמת שהיה אפשר לו להפר או ששמע הבעל והפר חלקו ואח"כ
מת האב אינו יכול להפר אח"כ חלק האב.
259 http://www.daat.ac.il/he-il/toshba * דעת אתר * מעוצבת מהדורה * דעה יורה טור
259
שמע אביה והפר לה ולא הספיק הבעל לשמוע עד שמת אין האב יכול להפר חלקו של
בעל דכיון שהפר האב חלקו קלש חלק הבעל ואין בו כח להורישו לאב.
וכתב הרמב"ן דוקא שמת ביום שלאחר שמיעה אבל אם מת ביום שמיעה חוזר ומיפר
הכל ביחד.
והרמב"ם כתב שאם חזרה ונתארסה בו ביום שהאב חוזר ומפר עם הארוס השני. ואינו
נראה דכיון שאינו יורש חלק ארוס הראשון מפני קלישתו היאך יכול עוד להפר. נדרה והיא
ארוסה ומת הבעל בין קודם שמיעה בין לאחר שמיעה ושמע האב וחזרה ונתארסה בו
ביום אפילו כמה פעמים האב והארוס האחרון מפירין נדריה ואם לא שמע האב בו ביום
ונתארסה לאחרון ושמע אח"כ אפילו אחר כמה ימים האב והארוס האחרון מפירין ביחד
ביום שישמעו.
והרמב"ם כתב שאין ארוס האחרון מפר בשותפות עם האב נדרים שנדרה בפני הארוס
הראשון אלא א"כ לא שמע הארוס קודם שמת, אבל אם שמע ומת אין הארוס האחרון
יכול לבטל ולא נהירא.
והא דאמרינן שחוזרת לרשות האב לבטל מה שנדרה תחת הבעל והוא שמען דוקא
כשמת הבעל מן הארוסין אבל אם גירשה לא דמיבעיא לן אי גרושין כהקמה דמי ולא
אפשיטא ולחומרא, הלכך אם שמע נדרה וגירשה אין האב יכול להפר לא לבדו ולא
בשותפות עם ארוס אחר ואפילו עם הארוס הראשון נמי לא אם החזירה. אבל אם לא
שמע הבעל נדרה וגירשה הוי דינא כמו שלא שמע ומת לכל דבר. אין האב מפר נדרי בתו
ולא הבעל נדרי אשתו אלא ביום שמעם, ודוקא כל היום ולא מעת לעת שאם שמע
בתחילת לילה מיפר כל הלילה ויום המחרת ואם שמע סמוך לחשכה אינו מפר אלא עד
שתחשך. ואם עבר היום ושתק אפילו לא כיון בשתיקתו אלא לצערה אינו יכול להפר. ואם
שתק מפני שאינו יודע שיש ביד הבעל להפר או אפילו יודע אלא שנדרה נדר שסבור
שאינו יכול להפר כגון שסבור שאינו עינוי נפש יכול להפר אפילו לאחר כמה ימים ולא הויא
שתיקתו קיום ושעת ידיעתו באילו היא שעת הנדר או יום שמועה ויפר כל אותו היום.
וכיון שאין מפירין אלא עד שתחשך מפירין בשבת אפילו נדר שאינו לצורך שבת כיון שאם
לא יפר היום לא יכול עוד להפר. אין האב ולא הבעל יכולין להפר עד שישמעו, וכל שכן
שחרש אינו יכול להפר.
והרמב"ם כתב שהבעל יכול להפר אע"פ שלא שמע ואדוני אבי הרא"ש ז"ל לא כתב כן.
השוטה אינו מיפר לא שנא אב לא שנא בעל. קטן אין לו אישות לפיכך אינו מיפר אין האב
ולא הבעל מפירין עד שתדור, אבל משנדרה מפירין אע"פ שלא חל הנדר. כיצד אמרה
קונם ככר זה עלי אם אלך למקום פלוני אע"פ שלא חל הנדר כיון שלא הלכה יכולין להפירו
ואפילו שלא בפניה.
260 http://www.daat.ac.il/he-il/toshba * דעת אתר * מעוצבת מהדורה * דעה יורה טור
260
כתב הרמב"ם שהבעל מפר לשתי נשיו כאחת וכן האב לשתי בנותיו. והרמב"ן כ' שאינן
יכולין להפר לשתיהן כאחת וכן כתב אדוני אבי הרא"ש ז"ל. אין יכולין לעשות שליח לא
להקמה ולא להפרה אפילו בנדרים שנדרה כבר.
צריך שיכוין לשם האשה שמפר לה ולשם הנדר שהוא מיפר. כיצד, נדרה אשתו וסבור
שנדרה בתו או איפכא נדרה מהתאנים סבור שנדרה מהענבים או איפכא והפר לה על
דעת זה לא הוי הפרה כיון שלא כיון לשם מי שנדר ולשם הנדר שנדרה. והני מילי שלא
נודע לו תוך כדי דבור של ההפרה אבל אם נודע לו תוך כדי דיבור ורצה גם בהפרה זו הוי
הפרה. אמרו לו נדרה אשה בתוך ביתך סתם והפר הוי הפרה אף על פי שלא כיון לזאת
בפרט. כל ההפרה תלויה בשעת הנדר, כיצד אם בשעת הנדר היתה נשואה אע"פ שלא
יחול עד שתתאלמן כגון שאמרה קונם עלי ככר זה לאחר ל' יום והפר לה ונתאלמנה
בנתים מופר או שאמרה קונם עלי ככר זה לאחר שתתאלמן הרי זה מיפר. היתה אלמנה
בשעת הנדר אינו מופר אף ע"פ שנשאת קודם שיחול לא שנא אמרה קונם עלי לאחר ל'
ונשאת בנתים לא שנא אמרה קונם עלי לאחר שאנשא.
נדרה משני דברים כאחד כגון שאמרה קונם תאנים וענבים עלי קיים לאחד מהן בפירוש
גם הב' מקויים הפר לאחד מהן לא הויא הפרה כלל אפילו לאותו שהפר עד שיפר
לשניהם.
והרמב"ם כתב דבין קיים בין הפר מה שקיים מקויים ומה שהפר מופר. ולא נהירא לאדוני
אבי הרא"ש ז"ל. ואם אמרה קונם תאנים עלי קונם ענבים עלי ב' נדרים הם ולא שייך
אחד לחבירו כלל. כיצד היא הפרה, אומר לה מופר ליכי ג"פ ודוקא בזה הלשון אבל אם
לא אמר בל' הפרה אע"פ שנראה שרוצה בהפרה כגון שאומר אי אפשי בנדר שנדרת או
אין כאן נדר ואפילו אמר לה מותר לך בלשון התרת חכם אינו כלום. אבל קיום הוי בכל
לשון שיאמר לה שנראה ממנו שרוצה בקיומו כגון שאומר יפה עשית אין כמותך ואם לא
נדרת הייתי מדירך.
והרמב"ם כתב מפר אדם נדרי אשתו בכל לשון כיצד מפר אומר לה מופר לך או בטל או
אין נדר זה כלום וכיוצא בזה בדברים שענינם עקירת הנדר מעיקרו ואדוני אבי הרא"ש
ז"ל כתב כסברא ראשונה.
חישב לשון הפרה בלבו ולא הוציאו בשפתיו אינו כלום, במה דברים אמורים שלא אמר
לה טלי ואכלי אבל א"ל טלי ואכלי וחישב ל' ההפרה בלבו הוי ההפרה בין בחול בין בשבת.
ומיהו טוב לשנות בשבת מבחול שיוציא בחול ל' הפרה בפיו ובשבת יאמר לה טלי ואכלי
ויחשוב בלבו ל' ההפרה. כל זמן שלא הפר הבעל הבעל הנדר לאשתו אינו יכול לכופה
שתעבור על נדרה אלא אם כן יאמר לה טלי ואכלי ויחשוב בלבו ל' הפרה כדפרישית.
261 http://www.daat.ac.il/he-il/toshba * דעת אתר * מעוצבת מהדורה * דעה יורה טור
261
ועבד כנעני שאסר על עצמו בבשר או ביין אינו חל כלל ויכול לכופו אדוניו שיאכל וישתה
בלא הפרה ואפילו לכשישתחרר אינו חל כלל. ואם קבל עליו נזירות חל עליו ואינו יכול
האדון להתיר לו אבל כופהו לשתות יין ואם נשתחרר משלים נזירתו.
והרמב"ם כתב יכול אדם לבטל נדרי אשתו בלשון הפרה כיצד יאמר לה טלי ואכלי ואפילו
אם אמר כך בלבו וכפה אותה לאכול הנדר בטל מאליו אבל ההפרה צריך שיוציא אותה
בשפתיו שיאמר לה מופר ליכי ומניחה אם רצתה עושה ואם לא רצתה אינה עושה.
והמקיים בלבו קיים אע"פ שלא הוציא בשפתיו לפיכך אם הפר בלבו יכול לחזור ולקיים
קיים בלבו אינו יכול לחזור ולהפר אם לא בתוך כדי דיבור וכאשר כתבתי היא שיטת אדוני
אבי הרא"ש ז"ל.
אמר לה קיים ליכי ומופר ליכי ולא תחול ההקמה אלא אם כן חלה ההפרה כתב הר'
אליעזר ממיץ דהוי הפרה
ויש אומרים דחלו שניהם ולא ידעינן אם הוקם אם הופר ולחומרא הוי קיום. וכן היא
מסקנת אדוני אבי הרא"ש ז"ל. אמר לה בבת אחת קיים ליכי ומופר ליכי אין כאן לא
הקמה ולא הפרה אמר לה קיים ליכי היום או שאמר מופר ליכי למחר או קיים ליכי שעה
אחת ומופר ליכי אחר שעה בכולהו מיבעיא אי הוי הפרה ולא איפשיטא ולחומרא והוי
קיום.
והרמב"ם כתב קיים ליכי ומופר ליכי ולא תחול הקמה אלא אם כן חלה הפרה הוי מופר.
קיים ומופר ליכי בבת אחת הרי זה קיום קיים ליכי היום הרי זה קיום לעולם. מופר ליכי
למחר אינו מופר, אמר לה קיים לך שעה אחת ועבר היום ולא הפר הרי זה קיום אמר לה
קיים ליכי שעה אחת וכשעברה השעה הפר לה הרי זה ספק ואדוני אבי הרא"ש ז"ל כתב
כסברא ראשונה.
קיים נדרי אשתו או בתו ונתחרט נשאל לחכם על הקמתו ומתיר לו ויש לדקדק אם צריך
לשאול ביום שמעו דאיכא למימר דלא גרע משתיקה ומיהו נראה כיון שאינו יכול להפר הוי
כמי שאינו יודע שיכול להפר שאין שתיקתו קיום אם הפר אפילו אחר כמה ימים. ומכל
מקום צריך שיפר ביום שאלה שהוא לו כיום שמועה. הפר ונתחרט אינו יכול לשאול על
הפרתו. אמר לה קיים ליכי ב"פ ונשאל על הראשון הב' חל. האשה שנדרה והתפיס אחר
בנדרה או שאסרה עליה ככר בנדר ואחר התפיס בו והפר לה הבעל או האב היא מותרת
והמתפיס בה אסור שאין הבעל והאב עוקרין הנדר מעיקרו כמו החכם. נדרה היא והתפיס
בה הבעל או האב שוב אינן יכולין להפר דהוי כקיום נדר הוא והיא התפיסה בו מפר שלה
ושלו קיים.
262 http://www.daat.ac.il/he-il/toshba * דעת אתר * מעוצבת מהדורה * דעה יורה טור
262
אלו דברים שהבעל מפר לאשתו נדרים שיש בהן עינוי נפש ודברים שבינו לבינה אלא
שהדברים שיש בהם עינוי נפש כשמתירן לה מותרת בהן לעולם ודברים שהם בינו לבינה
אין ההתרה אלא לעצמו כל זמן שיש לו בו תועלת דהיינו כל זמן שהיא תחתיו ולאחר
שתתגרש כל זמן שלא תנשא שאפשר שתחזור אליו אבל לאחר שתנשא חל הנדר גם
לדידיה. ודברים שאינן עינוי נפש ואינן בינו לבינה אינו יכול להפר. וכתב ה"ר אליעזר אבל
הוא מתירן כשאר חכם ומכל מקום אם אמרה לו להתיר נדרה אינו יכול לקבץ ג' אחרים
שיתירו לה שאינה רוצה שיתפרסם הדבר שנדרה אלא אם כן מצא שלשה מקובצים אז
אומר להן שהיא מתחרטת ויתירו לה ואדוני אבי הרא"ש ז"ל כתב שאין הבעל מתיר
אפילו כשאר חכם מפני שאשתו כגופו ואין אדם מתיר נדרי עצמו. וכן כתב הרמב"ם וכתב
עוד אע"פ שאין אדם עושה שליח לשאול על נדרי עצמו הבעל נעשה שליח להשאל על
נדרי אשתו ובלבד שמצא שלשה מקובצים אבל הוא לא יקבצם תחלה, ואני כתבתי
למעלה שכל אדם יכול לעשות שליח להשאל על נדרו.
דין האב עם בתו ככל דין הבעל עם אשתו חוץ מזה שהאב יכול להפר לבתו כשאר חכם
שהרי נשאלין לקרובים.
והרמב"ם כתב שהאב מפר לבתו כל עניני נדרים ולא נהירא וה"ר יחיאל חילק קודם
שנתארסה מפר כל נדריה אבל נתארסה מת הבעל וחזרה לרשותו אז אינו מפר אלא נדרי
עינוי נפש. ואדוני אבי הרא"ש ז"ל לא חילק בזה.
אי זו דברים שיש בהן עינוי נפש כגון רחיצה קישוט כיחול ופיקוס כגון שנשבעה שלא
תרחוץ או שלא תתקשט או שאמרה הנאת רחיצה וקישוט עלי אם ארחץ או אתקשט
אפילו לא תלתה אלא ברחיצה וקישוט של היום ואיפשר שלא תרחץ ולא תתקשט היום
ולא תיאסר אפילו הכי הוי עינוי נפש אע"פ שאין הנדר אלא ליום אחד. אמרה קונם פירות
עולם עלי או אפילו פירות מדינה אחת או אפילו אסרה עליה פירות של איש אחד לבדו הוי
עינוי נפש ואפילו אינו חנוני ומפר לה והיא מותרת לעולם.
והרמב"ם כתב שאינו עינוי נפש אלא דברים שבינו לבינה ואינו מפר לה אלא בעודה
תחתיו. ומסקנת אדוני אבי הרא"ש ז"ל כסברא ראשונה.
ואפילו נדרה ממין שהוא רע לה ולא טעמה אותו מעולם הוי עינוי נפש ומפר לה והיא
מותרת לעולם. נדרה משני ככרות ביחד על אחת מצטערת אם לא תאכלנו ועל השני אינה
מצטערת מפר לאותו שמצטערת עליו ולא לשני ודוקא שהפר בסתם אבל אם הזכיר אחד
בפירוש לא הוי הפרה כדפרישית לעיל.
אמרה קונם שאני נהנה לבריות כתב אדוני אבי הרא"ש ז"ל שאינו עינוי נפש אלא דברים
שבינה לבינו ואינו מפר לה אלא בעודה תחתיו ונראה שהוא עינוי נפש ומפר לה לעולם לא
263 http://www.daat.ac.il/he-il/toshba * דעת אתר * מעוצבת מהדורה * דעה יורה טור
263
הפר לה מותר ליהנות מהבעל כל זמן שהיא תחתיו שאינו בכלל הבריות ולאחר שתתגרש
חל הנדר גם עליו ואי אפשר לה ליהנות אלא מלקט שכחה ופאה.
ואלו הדברים שבינה לבינו כגון תשמיש וכיוצא בו דברים שגורמים איבה בינו לבינה וכגון
שאסרה הנאתו עליה שאמרה הנאת תשמישך עלי אבל אם אמרה הנאת תשמישי עליך
אין צריך להפר שהיא משועבדת לו וכן הוא שאמר הנאת תשמישי עליך אינו נדר אבל אם
אומר הנאת תשמישך עלי הוי נדר ואם אמרה קונם תשמישי על כל העולם יפר חלקו
ותהא מותרת לו עד שתתגרש ואז אסורה לו ג"כ. אמרה קונם שאיני נהנה לאבא ולאביך
אם אני עושה לך או קונם שאיני נהנה לך אם אני עושה לאבא ולאביך יכול להפר מיד
אע"פ שלא חל הנדר עדיין, אע"פ שחכם אינו מתיר הנדר עד שיחול בעל מפר אפילו קודם
שיחול ודברים אלו הוי דברים שבינו לבינה שגנאי הוא לו שנאסרת בהנאת אביה ואביו אם
עושה לו וכן מה שאינה רשאי לעשות לאביה ולאביו כדי שלא תיאסר עליו הלכך אינו מפר
לעולם אלא בעודה תחתיו.
אמרה קונם שאיני עושה ע"פ אבא וע"פ אביך או ע"פ אחי וע"פ אחיך אינו יכול להפר
שאינה משועבדת להם. קונם שאיני עושה על פיך יפר אע"פ שהיא משועבדת לו שמא
יגרשנה ואז יחול הנדר ולא יוכל להחזירה הלכך קרינן ביה השתא דברים שבינו לבינה
וכגון שאמרה יקדשו ידי לעושיהן שאם לא כן אינה יכולה לאסור מעשה ידיה לפי שלא בא
לעולם נדרה שלא תתן תבן לפני בהמתו אינו יכול להפר לפי שאינה משועבדת לו.
ופירש רש"י דדוקא לפני סוסו וחמורו משום רביעה אבל חייבת ליתן לבקרו. ורב אלפס
פירש שאין חילוק בין סוס וחמור לבקר אלא שהיא חייבת ליתן לפני בהמתו המיוחדת לו
למרכבתו נדרה שלא לרחוץ פניו ידיו ורגליו או שלא למזוג לו הכוס ושלא להציע לו המטה
אין צריך להפר לפי שמשועבדת לו.
סימן רלה
המדיר אשתו מתשמיש המטה שאומר קונם תשמישך עלי יקיים אותה ז' ימים בין
שהדירה בפירוש לז' ימים או יותר או שהדירה סתם ולאחר ז' ימים יוציא ויתן כתובה
הדירה שלא תיהנה ממנו אינו חל שהרי הוא משועבד לה. ואם אמר לה צאי מעשה ידיך
במזונותיך והיא מספקת בהם לדברים גדולים ואינה מספקת לדברים קטנים אם כל
משפחתה רגילים באותם דברים הקטנים אינו חל שהרי הוא משועבד לה גם בהן. ואם אין
כל משפחתה רגילים בהם אלא העשירים ואביה עשיר ורגיל בהן ובעלה אינו עשיר ואינו
רגיל בהן חל הנדר שהרי אינו חייב לה בהן ומכל מקום כיון שהדירה ממנו והיא חוזרת
לבית אביה הוא מתחייב לה עתה בהן הלכך עד ל' יום יפרנסנה באלו דברים הקטנים ע"י
264 http://www.daat.ac.il/he-il/toshba * דעת אתר * מעוצבת מהדורה * דעה יורה טור
264
פרנס שיאמר כל הזן אינו מפסיד ויזון אותה אחר וילך ויקח מן הבעל לא שנא הדירה ל'
יום או יותר או שהדירה סתם אחר ל' יום יוציא ויתן כתובה.
הדירה שלא תתקשט או שלא תאכל אחד מהמינין אפילו הוא רע ולא טעמתו מעולם
ותלאו בתשמיש שאמר קונם תשמישך עלי אם תתקשטי או תאכלי מין פלוני יקיים ז' ימים
ואז יוציא ואם היא נדרה שאמרה קונם מין פלוני עלי או קונם שלא אתקשט בקישוט פלוני
או שאמרה יאסר תשמישך עלי אם אוכל מין פלוני או אתקשט בקישוט פלוני והוא שומע
ולא הפר לה יוציא מיד. נדרה שלא תלך לבית אביה שאמרה קונם תשמישך עלי אם אלך
לבית אבי שאם לא תלתה בתשמיש אלא אמרה קונם בית אבי עלי אינו יכול להפר אבל
כיון שתלתה בתשמיש הוא יכול להפר ואם שמע ולא הפר אם אביה עמה בעיר נדרה
חדש א' יקיים יותר מחדש או סתם יוציא מיד ויתן כתובה ואם אינו בעיר והיא רדופה לילך
לביתו רגל אחד יקיים שנים או סתם יוציא מיד ואם אינה רדופה לילך לביתו ג' רגלים או
סתם יוציא שנים יקיים, ואם הוא אומר קונם תשמישך עלי אם תלכי לבית אביך יותר
מחדש או יותר מרגל יוציא מיד אחר ז' ימים.
הדירה שלא תלך לבית האבל או לבית המשתה אם נדרה היא שאמרה קונם תשמישך
עלי אם אלך וקיים לה יוציא מיד ויתן כתובה ואם נדר הוא שאמר קונם תשמישך עלי אם
תלכי יוציא לאחר ז' ימים ואם טוען הדרתיה שלא תלך שם בשביל בנ"א פריצים ששם אם
הוחזקו שם נאמן ואם לאו אינו נאמן. נדרה נדר של בינו לבינה או של עינוי נפש והפר לה
על מנת שתאמר לפלוני דבר של קלון או שתהא מתהפכת אחר התשמיש כדי שלא
תתעבר או שתהא ממלא עשרה כדי מים ושופכם לאשפה והיא אינה רוצה לעשות א'
מאלו הדברים ונתקיים הנדר יוציא ויתן כתובה. אמרה קונם תשמישך עלי אם אעשה שום
מלאכה ושמע ולא הפר יוציא מיד ויתן כתובה ואם הוא אמר קונם תשמישך עלי אם תעשי
שום מלאכה יוציא לאחר ז' ימים ואם התיר לה שום מלאכה אפילו כל שהוא כגון לשחוק
בכלבים וכיוצא בו לא יוציא.
אסר הבעל כלי שכניו עליו או כליו על שכיניו כדי שלא תשאילם ולא תשאל מהם או
שאמרה קונם תשמישך עלי אם אשאל משכני כלום או אם אשאילם כלי ושמע וקיים לה
יוציא מיד ויתן כתובה ואם הוא אומר קונם תשמישך עלי אם תשאל מהם או תשאילם
יוציא לאחר ז' ימים ואם היא אסרה כלי שכניה עליה כדי שלא תשאל מהם או שנדרה
שלא לארוג בגדים נאים לבנה אינו יכול להפר שאינו דברים שבינו לבינה ואסורה לשאול
משכניה ולארוג הבגדים הילכך תצא בלא כתובה שמשיאתו שם רע בשכניו.







סימן רלו
נפש כי תשבע לבטא בשפתים פירש הנשבע על דבר בין על דבר שעבר כגון שנשבע
שאכל ולא אכל או שלא אכל ואכל בין על דבר שהוא להבא כגון שאוכל ואינו אוכל או שלא
אוכל ואוכל, וכן כל דבר אפילו אין בו לא הרעה הרעה ולא הטבה כגון שזרקתי צרור לים
ולא זרקתי או שאזרוק ושלא אזרוק ואפילו בדבר שאין בו ממש, כגון שישנתי או שלא
ישנתי או שאישן או לא אישן ואפילו בדבר שאינו יכול לעשותו אלא ע"י אחרים, כגון
שנתתי לפלוני או שלא נתתי או שאתן לפלוני או לא אתן, ואפילו נשבע על אחרים כגון
שזרק פלוני צרור לים או שלא זרק כל אלו הן שבועת ביטוי ואם שיקר בשבועתו חייב
בקרבן המפורש בו. ויש דברים שאפילו אם שיקר בשבועתו אינו חייב קרבן כגון שנשבע
לקיים המצוה ולא קיים או נשבע להרע לפלוני כגון להכותו או לקללו ונשבע שיעשה חבירו
דבר פלוני כגון שיזרוק פלוני צרור לים או לא יזרוק וכיוצא בו וזהו שוא. אבל עבירה איכא
בכל דבר שישקר בשבועתו וגם אין לו לישבע על חבירו שיעשה שום דבר שאינו ברשותו
שיעשנו על כל פנים ואין חבירו מחוייב לעשותו אלא אם כן יקבל שבועתו.
וכתב הרמב"ם במה דברים אמורים שנשבע על דבר שאינו ברשותו כגון שנשבע על
שמעון שלא ילך בסחורה וכיוצא בזה אבל אם משביעו על דבר שהוא שלו כגון שלא יכנס
לביתו וכיוצא בו אז ודאי צריך ליזהר בשבועתו שהרי ברשותו הוא לאסור שלו על כל מי
שירצה. ואיני מבין דבריו שאין אדם יכול לאסור שלו על חבירו אלא בקונם לפי שהוא חל
על החפץ שאוסר אותו על חברו בקונם אבל לא בלשון שבועה לפי שהיא חלה על האדם
ואינה חלה עליו ליאסר בשבועה אלא אם כן יקבל עליו השבועה. ויש עוד שבועת שוא
והוא שנשבע לשנות את הידוע, כגון על איש שהוא אשה או איפכא וכיוצא בזה או שנשבע
לאמת האמת על דבר שהוא ידוע לכל כגון שנים שהם שנים וכיוצא בזה או על דבר שאין
בידו לעשותו כגון שלא אישן ג' ימים שאי אפשר להיות בלא שינה ג' ימים לפיכך מלקין
אותו על שעבר שבועת שוא והוא מותר לישן מיד. או שנשבע שראה גמל פורח באויר
ואפילו שאומר שראה לעוף גדול פורח והוא מכנהו גמל אינו כלום שאנו הולכין אחר לשון
בנ"א ואין קורין לעוף גמל, או שנשבע שלא לאכול מכל פירות שבעולם או שנשבע לבטל
מצוה כגון שלא יאכל מצה או שלא ישב בסוכה. במה דברים אמורים שפירש שלא יאכל
מצה בליל פסח ולא אשב בסוכת מצוה אבל אם נשבע בסתם שלא יאכל מצה ולא ישב
בצל סוכה חלה שבועה וצריך לקיימו.
סימן רלז
266 http://www.daat.ac.il/he-il/toshba * דעת אתר * מעוצבת מהדורה * דעה יורה טור
266
עיקר לשון שבועה הוא שאומר אני נשבע שאעשה דבר זה או שלא אעשנו
ויש אומרים שאינה שבועה אלא אם כן נשבע בשם שאומר אני נשבע בשם או באחד מן
הכינויים אבל (הרמב"ן) כתב דהוי שבועה אפילו בלא הזכרת שם ובלא כינוי ואדוני אבי
הרא"ש ז"ל כתב אפשר דלא גרע מידות שבועות שהם כשבועות, ואם השביעו אחר
שאמר לו אני משביעך שתעשה דבר פלוני או שלא תעשנו וענה אמן או דבר שנשמע
ממנו שמקבל שבועתו, כגון שאמר הן או קבלתי דבריך הוי כאילו נשבע בעצמו ואפילו
השביעו נכרי או קטן, ואם אמר באלה או בארור כגון שאמר אהיה באלה או בארור אם לא
אעשה דבר פלוני, או שאמר לו אחר כן וקבל דבריו הוי כשבועה, ובלבד שיזכיר השם או
כינוי כגון שיאמר באלה או בארור אתה לשמים או למי ששמו רחום וחנון או אחד משאר
הכינויין. אבל אם לא הזכיר לא שם ולא כינוי אינה שבועה והנשבע או מושבע בשמים
ובארץ אינו חשוב שבועה בכינוי.
והרמב"ם כתב בין בשבועה גמורה או באלה ובארור אם לא הזכיר שם ולא כינוי הוי
שבועה ליאסר, אבל לענין חיוב קרבן ומלקות עד שיזכיר שם או כינוי. ור"ת כתב בנשבע
מעצמו נאסר בלא שם או כינוי, אבל במושבע מפי אחר לא הוי שבועה אלא בשם או
בכינוי.
האומר מבטא שאעשה דבר זה או שלא אעשנו הוי כאילו אומר שבועה. ואם אומר פעמים
על דבר אחד אעשנו או לא אעשנו הוי שבועה והוא שמכוין לשם שבועה, אבל אם
מבקשים אותו עליו והוא אומר לא אעשנו ובקשוהו עוד ואמר לא אעשנו לא הוי שבועה.
גם בזה כתב הרמב"ם צריך שיזכיר על הלאו וההן והמבטא והאיסור השם או כינוי,
והרמב"ן כתב שאין צריך וכן היא מסקנת אדוני אבי הרא"ש ז"ל.
וכתב הרמב"ם ימין שבועה וכן שמאל שבועה, דכתיב נשבע ה' בימינו ובזרוע עזו
והראב"ד כתב אם נתכוין להן הן שאמר הבורא וכן אם נתכוין לימין ושמאל הבורא הוי
שבועה. וניחא לי בימין ושמאל אבל בהן הן איני מבין דבריו. ידות שבועה וכינויים הוי
כשבועה. וכיצד ידות כנדר רשעים שלא אוכל ככר זה, וכיצד כינוי כגון שבותה או שקוקה
שלא אוכל ככר או מומי או אומי אבל אומר במומתא או באומי בבי"ת אינו כלום.
אמר לחבירו שבועה שאין אוכל לך או השבועה לא אוכל לך או לשבועה לא אוכל לך אסור
לאכול עמו ואם אמר השבועה שאוכל לך נשבע שיאכל עמו ואין חילוק בין אם הפציר בו
תחילה שיאכל עמו או לא הפציר בו, והרמב"ם כתב אם הפציר בו שיאכל עמו ואמר
שבועה שאוכל לך אסור לאכול עמו. ואדוני אבי ז“ל כתב כסברא ראשונה.
סימן רלח
267 http://www.daat.ac.il/he-il/toshba * דעת אתר * מעוצבת מהדורה * דעה יורה טור
267
שבועה שלא אוכל סתם אסור אפילו בכל שהוא ואינו חייב אלא על כזית. ואם פירש כל
שהוא או שאומר שלא אטעום חייב אפילו בכל שהוא. נשבע שלא לאכול אסור גם לשתייה
דשתייה בכלל אכילה. נשבע שלא לשתות מותר לאכול דאין אכילה בכלל שתייה. שבועה
שלא אוכל או שלא אשתה ואכל או שתה מאכלים או משקים רעים שאינם ראויין לאכילה
ושתייה פטור אבל אסור. שלא אוכל נבלות וטרפות אינו שבועה שבועה שלא אוכל נבלות
ושחוטות או אפילו אמר שבועה שלא אוכל סתם חלה השבועה גם על הנבלה. וכן אם
אמר שבועה שלא אוכל תאנים וחזר ואמר שבועה שלא אוכל תאנים וענבים חלו שתי
השבועות על התאנים. אמר קונם אשתי נהנית אם אכלתי היום ואכל נבלות וטרפות
אשתו אסורה דחשיב שפיר אכילה. אמר שבועה שאוכל היום ואכל עפר יצא ידי שבועה
דהא אחשביה אכילה. שבועה שלא אוכל ואכל עפר פטור, שאינו בכלל אכילה סתם. ואם
פירש שלא אוכל עפר ואכלו חייב בכזית ובפחות מכזית פטור אבל אסור. וכן שבועה שלא
אוכל חרצן פטור אבל אסור על פחות מכזית.
שבועה שלא אוכל ככר זה חייב על כל כזית וכזית שיאכל ממנו ואסור אפילו בכל שהוא
שבועה שלא אוכלנה אינו חייב עד שיאכל כולה, אבל אסור אפילו בכל שהוא. ומכל מקום
אם שייר ממנו פחות מכזית חייב כאילו אכלו כולו, הלכך אם אמר שבועה שלא אוכלנה
ואחר כך אומר שבועה שלא אוכל ככר זה, גם השנייה חלה שמתחלה לא נשבע אלא על
כולו אבל מקצתו יכול לאוכלו ואח"כ נשבע על קצתו וכשאוכל כזית ממנה עובר על השנייה
וכשגומר לאוכלה מתחייב בראשונה. אמר שבועה שלא אוכל ככר זה שבועה שלא אוכלנה
אין השנייה חלה שאי אפשר לו לאכול כולה אם לא שיאכל מתחלה מקצתה שבועה שלא
אוכל תשע וחזר ואמר שבועה שלא אוכל עשר אין השנייה חלה. אמר שבועה שלא אוכל
תשע אלו שבועה שלא אוכל עשר גם השנייה חלה. ואם אוכל תשע אלו ועוד אחד עובר
על ב' השבועות. שבועה שלא אוכל י' שבועה שלא אוכל ט' יש כאן ב' שבועות ואם אוכל
ט' עובר על השנייה וכשאוכל העשירי עובר גם על הראשונה. שבועה שאוכל ככר זה
מקצתה נמי במשמע שנשבע על כל כזית וכזית ממנה שיאכלנה. לפיכך נשרף מקצתה
חייב לאכול המותר שהרי יוצא בו ידי שבועתו שנשבע על כל כזית וכזית ממנו שיאכלנו
ומיהו כשהוא לפנינו צריך לאכול כולו.
שבועה שאוכלנה לא יצא ידי שבועתו עד שיאכל כולה, לפיכך נשרף מקצתה אין צריך
לאכול המותר שלא יצא בו ידי שבועתו. שבועה שאוכל ככר זו ואחר כך אומר שבועה שלא
אוכלנה הראשונה שבועת ביטוי והשנייה שבועת שוא, שנשבע לבטל המצוה לעבור על
שבועתו עובר מיד אפילו אם לא יאכלנה. ואם יאכלנה קיים שבועתו הראשונה ואינו עובר
אלא על השנייה, הלכך מוטב שיאכלנה כדי שלא יעבור גם על הראשונה, ואם אומר
שבועה שלא אוכל ככר זו שבועה שאוכלנה מיד עבר על השנייה. ואם יאכלנה יעבור גם
268 http://www.daat.ac.il/he-il/toshba * דעת אתר * מעוצבת מהדורה * דעה יורה טור
268
על הראשונה. הילכך מוטב שלא יאכלנה כדי שלא יעבור גם על הראשונה. נשבע על ככר
שלא יאכלנו ואכל אפילו כולו ונשאל עליו נפטר משבועתו. שבועה שלא אוכל ככר זו
שבועה שלא אוכל ככר זו אין השנייה חלה. ואם נשאל על הראשונה חלה השנייה. שבועה
שלא אכלתי היום שבועה שלא אכלתי היום יש כאן עונש ב' שבועות ושני פעמים נשבע
לשקר.
סימן רלט
דין השבועה כדין הנדר לכל דבר, בין לענין שצריך שיוציא בשפתיו ונתכוון לומר פת חטין
ואמר פת שעורין או פת סתם, ושהולכין בה אחר לשון בנ"א ובין לענין הקמתה וביטולה
ובין לענין תנאים שמטיל בהן. לפיכך כמו שנדרי זירוזין והבאי ואונסין ושגגות מותרין הוא
הדין נמי לענין שבועה
ויש אומרים דשבועת הבאי אסורה.
ואדוני אבי הרא“ש ז"ל לא כתב כן ומיהו דוקא כשאינו מעמיד דבריו אבל אם מעמיד
דבריו כגון שאומר יאסר עלי ככר זה בשבועה אם לא ראיתי בדרך זה כעולי מצרים, ואומר
בפירוש שאינו מכוין להבאי בדרך הפלגה, אלא שודאי ראה אז ודאי הככר אסור.
וכתב ר"ת שנראה להחמיר בתקיעת כף שאין לה התרה שדומה לכריתות ברית. ומכל
מקום אם יש הפסד בדבר או מכשול יתירו לו דלא חמירא משבועה. ויש דברים שהיא
חלוקה מהנדר והוא שהיא חלה על דבר שאין בו ממש כגון שנשבע שלא ישן או שלא
ידבר והטעם בזה שהשבועה חלה על גוף האדם והגוף יש בו ממש.
ומטעם זה נמי אינה חלה על דבר מצוה שאי אפשר לו לישבע שלא ישב בסוכה שהרי הוא
חייב לישב בה, לפיכך אם הוא מוציאו בלשון שבועה שאמר שלא אשב בה או בלשון נדר
כגון שאומר ישיבת סוכה עלי בשבועה לעולם, נשבע על גופו שלא לישב בה וזה אי אפשר
אבל הנדר חל על החפץ שאוסרו עליו, הלכך חל על דבר מצוה שאין חיוב על הסוכה
שיקיים על ידה המצוה, וכיון שאוסר ישיבתה עליו אין מאכילין לאדם דבר האסור לו.
והנשבע על דבר מצוה דרבנן כגון שלא להדליק נר של חנוכה או שלא לקרא המגילה כתב
אדוני אבי הרא"ש ז"ל שהשבועה חלה וצריך לקיימה. או אם נשבע עליה לקיימה שם
שבועה היא וחייב עליה אם מבטלה ומטעם זה נמי מתפיש בנדר נתפש שהרי האיסור
הוא על החפץ, וכשאומר על ככר אחר יהא כמוהו הרי הוא כמוהו, אבל שבועה שנשבע על
ככר שלא יאכלנו אין שום איסור על הככר, לפיכך אם אמר על אחר יהא כמוהו אינו כלום.
ומיהו ה"ר יוסף מיגא"ש פירש דוקא לענין פטור מלקות וקרבן שאינו חייב על השנייה אבל
איסורא איכא עליו.
ולרב אלפס אפילו איסורא ליכא וכן היא מסקנת אדוני אבי הרא"ש ז"ל.
269 http://www.daat.ac.il/he-il/toshba * דעת אתר * מעוצבת מהדורה * דעה יורה טור
269
ולפי זה אם שמע חבירו שנשבע ואמר אני כמותך הוא שבועה גמורה אבל הרמב"ם
השוה מתפיש בחברו שנשבע למתפיש בככר שנאסר בשבועה וכתב שבשניהם אינה
שבועה לחיוב אלא לאסור ואם אמר אני נשבע על ככר זה כמו שנשבעתי על זה אסור ולא
מטעם מתפיש בשבועה אלא שבועה אחרת היא. ויש עוד בשבועה מה שא"כ בנדר, שאין
שבועה חלה על שבועה שאם אמר שבועה שלא אוכל ככר זה שבועה שלא אוכל ככר זה
אין השנייה חלה, ואם אמר הריני נזיר הריני נזיר שניהם חלו וצריך לנהוג שתי נזירות.
מיהו גם בשבועה אם נשאל על הראשונה השנייה חלה כדפרישית לעיל. ונראה כיון
שהטעם שאין השנייה חלה מפני שאין לה מקום לחול אם אמר שבועה שלא אוכל בשר
עשרים יום וחזר ואמר שבועה שלא אוכל כ"ב יום שניה נמי חלה ואסור בבשר מ"ב ימים.
כיון ששבועות שגגות מותרות אם נשבע שלא אוכל ככר זה אם אמר פלוני דבר זה ונמצא
שלא אמרו מותר בככר, או שתלה הככר באחר שאומר שבועה שלא אוכל ככר זה אם
אוכל זה ושכח ואכלו, לא חלה עליו השבועה. ומיהו בזה יש חילוק בין המפרשים, לרש"י
חלה השבועה בשעת מעשה הראשון בין אם אוכל האיסור תחילה או התנאי תחילה,
ומשום הכי בעינן שיהא זכור לשבועתו בשעת מעשה הראשון ולר"י הכל תלוי בשעת
אכילת התנאי אף אם אוכלו באחרונה ואין נפקותא במחלוקתן אלא לענין קרבן אם אכל
האיסור תחלה בשוגג ותנאי באחרונה במזיד לרש"י פטור ולר"י חייב. אבל לענין איסורים
הכל מודים שיכול לאכול התנאי תחילה ולא חיישינן שמא ישכח ויאכל האיסור אח"כ. אבל
האיסור אסור לאכול שמא ישכח ויאכל התנאי, ואם אכל התנאי תחלה בשוגג שמותר
בשניהם ואם אכלו במזיד חייב על השנייה.
וכן אם תלאן זה בזה שאומר לא אוכל זו אם אוכל זו, ולא אוכל זו אם אוכל זו, אין נפקותא
במחלוקתן אלא לענין קרבן. אבל לכתחלה אסור לאכול כל אחת מהן כיון שכל אחת ואחת
היא איסור חיישינן שמא יאכל השנייה ואם אכל האחת אם נזכר לשבועתו בשעה שאכלו
אסור בשנייה לא נזכר לשבועתו מותר בשנייה.