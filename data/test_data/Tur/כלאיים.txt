סימן רצה
הרכבת האילן כתיב את חקותי תשמורו בהמתך לא תרביע כלאים שדך לא תזרע כלאים
מה בהמתך אפילו בחו"ל אף שדך אפילו בחו"ל והאי שדך לא תזרע לאו בכלאי זרעים
איירי שאותן אינן אסורין בחו"ל אלא בכלאי האילן שאותן נוהגין אפילו בחו"ל, ודוקא
במרכיב אילן באילן. אבל מותר לערב זרעוני אילנות עם זרעוני שדה ולזורען ביחד שלא
אסרה תורה בחו"ל אלא הרכבת אילן באילן בין אילן בירק בין ירק באילן בין ירק בירק
שאינו מינו בין אילן באילן שאינו מינו ואפילו עץ סרק על עץ מאכל או עץ מאכל על עץ
סרק. ויש איסור הרכבה אפילו תחת הקרקע כגון זמורת גפן שהבריכה תחת הקרקע
אסור לזרוע עליה ירק אלא אם כן יש על גבה עפר ג' טפחים ואפילו הבריכה בתוך דלעת
או בתוך סילון של עץ מפני שנשרש בה והוה ליה מרכיב ירק באילן, אבל הבריכה בסלע
אפילו אין עליה עפר אלא ג' אצבעות מותר.
ודוקא כהאי גוונא שנקרא עליו שם אילן קודם שהבריכה אבל מותר לזרוע אצל האילן
אע"פ ששרשי הירק נכנסים בתוך שרשי האילן כיון שאין על השרשים שם אילן ואפילו
במבריך דוקא בזמורות גפן מפני שהיא רכה ושרשי הזרעים נכנסין בה, אבל המבריך ענף
מאילן אחר מותר לזרוע על גביו אפילו אין עליו עפר ג' אצבעות. סרק על גבי סרק מאכל
על גבי מאכל והוא מינו מותר. ואיזהו מינו דתנן האגסים והקרוסטומלין הפרישין והעוזרדין
אינן כלאים זה בזה התפוח והחזריר הפרסקין והשקדין והשרפין והרימון אע"פ שדומין זה
לזה כלאים זה בזה אגסים פיר"ש בלעז קרוסטומלין מין אגסים ודומין לעפצים פרישין
פרונ"ש עוזרדין קורמ"ש בלעז חזריר מין תפוח וגדל ביער ומאכילין לחזירים שרפין מפרש
בירושלמי הנוטע זיתים ורמונים יחד נפוק מנהון שרפין. אסור להניח לנכרי להרכיב בשלו
ואסור לקיים המורכב. אבל הפרי היוצא ממנו מותר ואפילו לזה שעבר והרכיבו ומותר
ליקח ענף מן המורכב ולנטעו במקום אחר.
סימן רצו
כלאי הכרם בארץ ישראל אסור מן התורה לזורען ולקיימן ואסור ליהנות מהפרי היוצא
מהם ובחו"ל אסורים מדרבנן, הלכך ספיקו בארץ ישראל אסור ובחו"ל מותר. כיצד ירק
העומד בין הגפנים ואין ידוע אם נזרע שם באיסור אם לאו אפילו אם רואה שהנכרי לוקט
משם מותר לו לאוכלו ובלבד שלא ילקט הוא ויאכל. וכלאי זרעים בא"י אסור לזורען
ולקיימן ומותרין באכילה ובחו"ל מותר לכתחלה לערבם ביחד ולזורעם ולא מקרי כלאי
הכרם אלא אם כן זורע שני מיני תבואות או ב' מיני זרעים עם חרצן יחד כר' יאשיה דאמר
343 http://www.daat.ac.il/he-il/toshba * דעת אתר * מעוצבת מהדורה * דעה יורה טור
343
עד שיזרע חטה ושעורה וחרצן במפולת יד, אבל מין אחד עם חרצן או שני מינים בין
הגפנים מותר לכתחילה לזורען בחו"ל והראב"ד כתב הא דבעי חטה ושעורה וחרצן
במפולת יד היינו דוקא למלקות אבל איסורא איכא ואפילו זורע במין אחד בין הגפנים.
והרמ"ה כתב דמודה רבי יאשיה בזורע אפילו בחד מינא בין הגפנים בא"י שהוא אסור
אבל בחוצה לארץ שרי, אבל הזורע שני מינים בין הגפנים גזרו בו רבנן אף בחו"ל ולא
נהירא לאדוני אבי הרא"ש ז"ל אלא אפילו איסורא ליכא אלא בזורע שלשתן ביחד.
ויראה מדבריו דאף ברוך אתה ה' קאמר רבי יאשיה שאינו נקרא כלאי הכרם אלא בזורע
שלשתן ביחד אף על גב דבשני מיני זרעים לבד הוי כלאי זרעים מכל מקום אינו לוקה
משום כלאי הכרם עד שיהיו שלשתן ביחד.
אבל הרמב"ם כתב
בארץ ישראל אפילו הזורע מין אחד של תבואה או ירק עם גפן בין שזורעו ישראל או זורעו
נכרי או שעלו מאליהן בין שנטעו הגפן בתוך הירק אסורים באכילה ובהנאה אבל בחו"ל
מותר לזרוע בתוך הגפנים לכתחילה ולא אסרו אלא לזרוע שני מינים עם חרצן במפולת
יד. ואם אמר לתינוק נכרי לזרוע לו בחו"ל מותר אבל לא יאמר לנכרי גדול שלא יתחלף
בישראל. אסור לזרוע כלאים לנכרי ומותר לומר לנכרי לזרוע לו כלאי זרעים לכתחלה ע"כ.
ורוצה לומר אפילו בשל ישראל ואיני יודע למה כיון שאסור לקיימו היאך יהא מותר לומר
לנכרי לזורעם.




סימן רצז
כתיב בהמתך לא תרביע כלאים ולאו דוקא בהמה אלא הוא הדין נמי חיה ועוף הילכך
המרביע מין עם שאינו מינו בין בהמה עם בהמה וחיה עם חיה או חיה עם בהמה ועוף בין
טמאים עם טמאים בין טמאים עם טהורים אפילו במיני חיה שבים לוקה בין בארץ בין
בחו"ל ואינו לוקה עד שיכניס כמכחול בשפופרת אבל איסורא איכא אפילו אם יעלם זה על
זה או יעזרם בקול. ואסור לישראל שיתן בהמתו לנכרי שירביענה לו, אבל מותר להכניסן
בדיר ביחד ואינו זקוק להפרישם אפילו רואה שרובעים זה את זה. הנולד מהכלאים מותר
בהנאה ובאכילה אם הוא מין הטהור ומותר לקיימו כל שני המיני בהמה או חיה אפילו הן
דומין זה לזה וגדלים זה עם זה כלאים זה עם זה כיצד הזאב עם הכלב וכלב כופרי עם
השועל והעזים עם הצבאים והיעלים עם הרחלים והסוס עם הפרד והפרד עם החמור
והחמור עם הערוד אע"פ שדומין זה לזה כלאים זה עם זה.
מין שיש בו מדברי וישובי כגון שור הבר עם השור והרמך עם הסוס מותרין זה עם זה,
אבל האווז עם האווז הבר אסורין זה עם זה ששני מינין הם. הכוי אסור עם החיה ועם
הבהמה ואין לוקין עליו מפני שהוא ספק. הבאים מן הכלאים אין מותרין זה עם זה אלא
אם כן אמותיהן שוות כגון פרד שאמו חמורה או סוסיא עם פרדה שאמה חמורה או סוסיא
אבל פרדה שאמה חמורה אסורה עם פרד שאמו סוסיא או איפכא ואין לוקין עליו וכן פרד
שאמו חמורה אסור להרכיבו על חמורה או פרד שאמו סוסיא אסור להרכיבו על סוסיא
אע"פ שהוא מין אמו דשמא חוששין לזרע האב אבל אין לוקין עליו. וסומכין על סימנין
להרכיב או למשוך בב' פרדות שאין אנו יודעין אם אמותיהן שוות ואלו סימניהם שיהו שוות
באזניהם ובזנבותיהן ובקולן.
כל העושה מלאכה בשני מינין כגון חורש ומושך בקרון וכיוצא בזה לוקה אפילו הן דומין זה
לזה וגדלים זה עם זה בין בשני מיני בהמה או בשני מיני חיה או חיה עם בהמה ואפילו
חיה או בהמה עם עוף בין אם שניהם טמאים או טהורים בין אחד טמא ואחד טהור ואפילו
במין של ים עם מין של יבשה אסור להנהיג אלא שאין לוקין עליו. ואדם מותר לעשות
מלאכה או להנהיג עם כולן.
כתב הרמב"ם משכם כאחד או הנהיגם כאחד אפילו בקול לוקה אבל המזווגן פטור עד
שימשוך או עד שינהיג, ואדוני אבי הרא"ש ז"ל כתב שאין איסורן אלא בקשורים יחד אבל
סוס וחמור שהולכין זה אצל זה ואין קשורין יחד ודף מונח עליהן מותר לישב ע"ג הדף וכן
כתב אבי העזרי על מה שכתב ה"ר אפרים שהרוכב בסוס לצוד ציד ומושך בחבל
הכלבים אצל הסוס שהוא לוקה משום מנהיג כלאים דבהנהגה לבד שמנהיגם זה עם זה
345 http://www.daat.ac.il/he-il/toshba * דעת אתר * מעוצבת מהדורה * דעה יורה טור
345
לוקה אפילו אם אינן קשורין, ואבי העזרי כתב שאין צד איסור בדבר שאין איסור בהנהגה
עד שיעשה מלאכה בשניהם ביחד ועל ידי קשירה.
שני מינין הקשורין בקרון ומוליכין אותו היושב עליו פסק ר"י שאינו לוקה, ורב אלפס כתב
שהוא לוקה וכן הוא מסקנת אדוני אבי הרא"ש ז"ל. קשר שני סוסים בקרון וקשר עמהם
חמור אע"פ ששני הסוסים יכולין למשכו בלא החמור לוקה. וכן עגלה המושכת בקרון
וקשר מין אחד בצד הקרון או מאחריו חייב מפני שדוחה הקרון בגופו ומסייע בהליכתו
אבל אם קשרו בו בשערו פטור מפני שכואב לו אם ימשוך ואינו מושך.





סימן רצח
כתיב ובגד כלאים שעטנז לא יעלה עליך ואין כלאים אלא הצמר ופשתים דכתיב לא תלבש
שעטנז צמר ופשתים יחדיו. ואין נקרא צמר סתם אלא צמר רחלים ואילים אבל צמר גמלים
וארנבים וכיוצא בזה לא. ואין נקרא פשתים אלא סתם פשתן שאין לו שום כינוי אבל אם
יש לו כינוי אחר כגון פשתן של ים או קנבוס לא. ואע"פ שמן התורה אין כלאים אלא בצמר
ופשתים חכמים אסרו משי עם צמר לפי שדומה לפשתים וכן אסרו כלך עם פשתן והוא מין
צמר שגדל בכרכי הים על האבנים שבים ודומה לצמר ואסרוה משום מראית העין שלא
יאמרו על הלובשן שהוא לבוש כלאים.
וכתב אדוני אבי הרא"ש ז"ל
ומפני זה אסרתי באשכנז שלא לתפור בגד קנבוס תחת בגד צמר לפי שאין בגד קנבוס
מצוי באשכנז ויהיו סבורין שהוא בגד פשתן והאידנא מצויין בגדי משי בינינו והכל מכירין
בו הילכך מותר לתפור בגדי משי תחת בגדי צמר וכן חוטי משי בסרבל של צמר ע"כ.
סימן רצט
צמר רחלים וצמר גמלים שערבן זה עם זה וטוואם יחד אם הרוב מהרחלים או אפילו
מחצה על מחצה חשוב ככולו רחלים ואסור עם פשתן ואם הרוב מהגמלים אז של הרחלים
בטל ומותר עם הפשתן. וכן הדין בפשתים וקנבוס שערבן ביחד אם הרוב פשתן אסורין
עם הצמר ואם רובן קנבוס מותר עם הצמר הלכך מי שנתערב לו צמר עם פשתן מביא מין
אחר ומערבו עמהם ומבטל אחד מהם ולא שייך בהו ביטול אלא קודם אריגה אבל לאחר
שעשה מהן בגד לא שייך בהו ביטול שיבטל אחד מהן במין אחר שאפילו בחוט אחד של
פשתן שארג בשל צמר נעשה כולו גוף אחד של איסור אפילו עשה בגד מצמר גמלים וארג
בו חוט אחד מצמר רחלים ואצלו חוט אחד משל פשתים כולו אסור. הלכך בגד שהשתי
של משי והערב של פשתים אסור לתופרו עם הצמר אפילו אם רובו של משי, אבל אם
עשה בגד מצמר גמלים וארג בו חוט אחד של צמר ובמקום אחר ארג חוט של פשתן
שאינו אצל הצמר מותר.
סימן ש
דבר תורה לא הוי כלאים לרש"י אלא א"כ עירב הצמר והפשתן יחד וסרקם יחד במסרק
וטוום וארגם ביחד, ולר"ת הוי כלאים דאורייתא אפילו סרק כל אחד ואחד לבדו וטוואו
לבדו ושזרו לבדו ואח"כ חיברן ביחד על ידי אריגה או קשרם או תפרם יחד בשתי תכיפות.
347 http://www.daat.ac.il/he-il/toshba * דעת אתר * מעוצבת מהדורה * דעה יורה טור
347
והרמב"ם כתב
צמר ופשתים שטרפם ביחד ושעה אותם ועשה לבדים אין זה כלאים טרפן וטוואם אותם
כאחד וארג בגד מטווי זה הרי זה כלאים ע"כ.
ומיהו מדרבנן אסור אפילו אינו שוע וטווי ביחד הילכך הלבדין אסורין מדרבנן אף ע"פ
שאינן טווין ולא ארוגין ביחד. חיבר צמר ופשתים בשתי תכיפות הוי חיבור וכיצד הן שתי
תכיפות כגון שמעביר המחט פעם אחת ואינו מעביר כל החוט ומעביר המחט פעם שנית
ונמצא שני ראשי החוטין ביחד וקושר שני ראשי החוטין דבענין אחר אינן מתקיימים. אבל
אם אינו קושר שני ראשי החוטין או שאינו מעביר המחט אלא פעם אחת אע"פ שקושר
שני ראשי החוטין על שפת הבגד אינו חיבור.
הרמב"ם כתב דאפילו תכיפה אחת וקושר שני ראשי החוטין או שתי תכיפות אפילו אינם
קשורים ביחד הוי חיבור ואדוני אבי הרא"ש ז"ל כתב כסברא ראשונה.
אסור לעשות לבגד צמר שפה מפשתים או איפכא אע"פ שאינו אורגו עמו אלא תוחבו
לתוך האריג והוא שתיכפו בשתי תכיפות. בגד צמר שרוקם עליו הכובס או הגרדי
בפשתים אסור משום כלאים אף ע"פ שאינו מכוין אלא לעשותו לסימן. תניא חלוק של צמר
שנפרע פורפו בחוט של פשתן ואם תופרו אסור משום כלאים וכן כתב הרמב"ם בגד של
צמר שנפרם מותר לפרוף אותו בחוטי פשתן אבל לא יתפור. וכתב רבינו תם שהברייתא
נשנית בטעות דקשר הוי חיבור לענין כלאים.
ואדוני אבי הרא“ש ז"ל כתב
דנראה לי דלא קשה דמיירי שחיבר שני ראשי הקרעים וכרך החוט סביבם וקשרם יחד
דלא הוי חיבור החוט של פשתן והחלוק של צמר כיון שיכול להוציא שני ראשי הקרעים
בלא התרת הקשר ע"כ.
מכסה של פשתן ובו צמר מותר שאין התפירה מחבר יחד הפשתן והצמר שהרי יכול
להוציא כל הצמר והתפירה נשארת קיימת אע"פ שתופר המכסה כל סביביו ואינו יכול
להוציא הצמר, הוי כשק של פשתן שממלאים צמר ותופר את פיו שאין בו משום כלאים.
מותר ללבוש חלוק של צמר על גבי חלוק של פשתן ולקושרן יחד אף על פי שאינו יכול
לפשטן בלא התרת הקשר ובלבד שלא יהא הקשר של קיימא אבל אם הוא של קיימא
אסור. יש מקומות שרגילין לחבר הרצועה שחוגרים בה עם החלוק ובאותן המקומות אסור
לחגור ברצועה של פשתן על חלוק של צמר או איפכא. רצועה שראשה אחד של צמר
והשני של פשתן אסור לחגור בה אע"פ שרצועה של עור באמצע מפני שקושר ב' ראשיה
ביחד כשחוגר בה אבל אם יש באמצעיתה צמר במקום אחד ופשתן במקום אחד ואינו זה
אצל זה מותר. והרמב"ם כתב גדיל של צמר בגדיל של פשתן אסור אע"פ שרצועה
348 http://www.daat.ac.il/he-il/toshba * דעת אתר * מעוצבת מהדורה * דעה יורה טור
348
באמצע. וכתב אדוני אבי הרא"ש ז"ל על דבריו ולא תלה הטעם מפני שקושר ב' ראשי'
כאחד ונראה מדבריו שהוא אוסר אפילו לא קשר שני ראשיה כאחד.
וכן כתב העושה בגד כולו מצמר גמלים או קנבוס וארג בו חוט של צמר מצד זה וחוט של
פשתן מצד זה אסור ולא השיב על דבריו והיה חוכך להחמיר בדבר ולכך היה מחמיר על
עצמו ולא היה תופר עורה התפורה בפשתן תחת בגד של צמר לפי שהתפירה מחברת
העורה ובגד הצמר ביחד אבל לא היה מורה להחמיר לאחרים. והרמב"ן התירו להדיא וכן
נוהגין. המנהיג בהמות בחבלים בידו ומהם של צמר ומהם של פשתן מותר אע"פ שכורכן
ביחד בידו אבל אם החבלין קשורין ביחד אסור לכורכן סביב ידו. השק והקופה מצטרפין
לכלאים כיצד חתיכת בגד פשתים מחובר לשק וחתיכת בגד צמר מחוברת לקופה וחברן
יחד בשני תפירות מצטרפין אע"פ שמחוברין בשני כלים ואסור להתכסות בשק או בקופה
ולא אמרינן האי לחודיה קאי והאי לחודיה קאי.
אב ובנו מצטרפין כיצד היה הוא לבוש צמר ובנו פשתים וחבר שלו עם של בנו בשני
תפירות וחגר חגורה עליו ועל בנו אסור משום כלאים, אבל אם לא חגר חגורה על שניהם
שרי דכיון שהם בע"ח נפרדים זה מזה הוא עצמו מצטרף לכלאים. כיצד, היה לבוש צמר
ברגלו אחת ופשתן בשנית וחברן יחד בשני תכיפות הוי כלאים.
סימן שא
דבר תורה אין אסור כלאים אלא דרך לבישה או להעלותם עליו דרך חימום, אבל אם
מעלם עליו שלא כדרך חימום כגון אהל של כלאים שמאהיל עליו או שמפשיל קופה של
כלאים מאחוריו או שמציעו תחתיו מותר. אבל חכמים אמרו אפילו י' מצעות זו על זו
וכלאים תחתיהן אסור לישן עליהן שמא תכרך עליו נימא ודוקא ברכים אבל כרים וכסתות
שהן קשין וליכא למיחש שמא תכרך עליו נימא מותר לישן עליהן ובלבד שלא יהא בשרו
נוגע בהן.
במה דברים אמורים כשהן ריקנין ונתונין על גבי קרקע, אבל אם מלאים או אפילו ריקנין
ונתונין ע"ג מטה לא לפי שנכפף תחתיו ונכרך על בשרו. וכן כל בגדים הקשין מותרין
בהצעה מתחת ואסור ללבשן, ולבדין הקשין מותר אפילו בלבישה כיון שאפילו לבישת
הרכים אינו אלא מדרבנן.
בגד גדול וכלאים מצד אחד אסור ללובשו אפילו מצדו השני אף על פי שהצד שבו הכלאים
נגרר על גבי קרקע. אסור ללבוש כלאים אפילו דרך עראי כגון טלית של קטן וגדול לובשו
דרך עראי לצאת בו לשוק. הלובש כלאים ואינו מכוין להנאתו כגון שלובשם להעביר בהם
המכס והוא מוכס העומד מאליו או שאין לו קצבה מותר. וכן מוכרי בגדים שמעלים עליהן
349 http://www.daat.ac.il/he-il/toshba * דעת אתר * מעוצבת מהדורה * דעה יורה טור
349
בגדי כלאים כשמוליכין אותן למוכרם או שלובשין אותם כדי להראות מדתן מותר ובלבד
שלא יכוונו בחמה מפני החמה ובגשמים מפני הגשמים. והצנועין מפשילין במקל
לאחוריהם וכן תופרי כסות תופרין כדרכן ובלבד שלא יכוונו בחמה מפני החמה ובגשמים
מפני הגשמים והצנועין תופרים בארץ. תכריכי המת מותר לעשותן מכלאים אפילו אותן
שקוברין אותו בהן. וכן מרדעת החמור מותר לעשותם מכלאים אע"פ שיושב עליה.
וכתב הרמב"ם ובלבד שלא יהא בשרו נוגע בה. ואדוני אבי הרא“ש ז"ל כתב שמותר
אפילו אם בשרו נוגע בה, ובלבד שלא יתננה על כתפיו אפילו להוציא בה הזבל.
ודוקא שהכלאים ניכרים וידועים בבגד, אבל בגד שאבד בו כלאים ואין מקומו ניכר אסור
לעשות ממנו מרדעת לחמור דכיון שאין מקומו ניכר, שמא ישכח ויקח ממנו טלאים לתופרו
על גבי בגדו ולא ימכרנו לנכרי שמא יחזור וימכרנו לישראל.
מפות שפורסין על השלחן לקנח בהן הידים ומטפחות הספרים שנותנין על הספר
ושמסתפגין בהן אחר הרחיצה יש בהן משום כלאים ושמסתפרין בהן אם יש לו בית ראש
ולובשין אותם כדרך לבישה אסור אם לאו מותר. וילון אם הוא רך אסור לעשותו מכלאים
מפני שהשמש מתחמם בו לפעמים. לא יקח אדם ביצה חמה בבגד כלאים בידו מפני
שנהנה בכלאים לינצל בהן מפני החמה. ערדילדין אין בהם משום כלאים ופירשו הגאונים
רגילין ללובשן תחת מנעליהם ותולין עליהן עור תיישים מעובד תחת קרקעותיהן וכנגד
העקב של רגל יש שעושין אותו של צמר אין בו משום כלאים לפי שהעקב קשה ואינו
מתחמם.
לשון הרמב"ם מנעל שהוא כלאים ואין לו עקב מותר ללובשו שעור הרגל קשה ואינו נהנה
כשאר עור הגוף. בגד כלאים שמעות צרורות בו מותר לתתו בחיקו שהמעות קשין ואינן
מחממים. ואם מיני זרעונים צרורים בבגד כלאים אסור לתתו בחיקו שהזרעונים רכים הם
ומחממין הרטייה והאספלנית מותר לעשותן מכלאים כיון שאינו דרך חימום.
לשון הרמב"ם
אין איסור כלאים אלא בגדים שהן דרך חימום כתונת ומצנפת ומכנסים ואבנט ושמלה
ובגדים שהם מחפין בהם השוקים והידים וכיוצא בהן אבל צלצולין שעושין העם בבית יד
שלהם לצרור בהם תבלין או מעות או סמרטוט שנותנין על הרטייה ואספלנית וכיוצא בהן
מותר. צלצול של עור או של משי שתולין בו צמר וחוטי פשתן מדולדלין על פני האדם
להבריח הזבובים אין בו משום כלאים ע"כ.
סימן שב
בגד צמר שארג בו חוט של פשתן ואינו ניכר יצבענו ויהיה ניכר ויסירנו שאין הצמר
והפשתן עולין בצבע אחד או ינתק חוט אחד ממנו והוא מותר שאנו תולין לומר שהסיר
350 http://www.daat.ac.il/he-il/toshba * דעת אתר * מעוצבת מהדורה * דעה יורה טור
350
החוט של כלאים. במה דברים אמורים בכלאים דרבנן אבל כלאים דאורייתא אין תולין
להקל בספיקן. כל המקומות שהפשתן מצוי בהן הלוקח שם בגדי צמר מן הנכרי לא
ילבשם עד שיבדקם אם תפורין בפשתן ואפילו אם הנכרי משיח לפי תומו שתפרן בקנבוס
אינו נאמן וכתב אדוני אבי הרא"ש ז"ל והאידנא פשתן מצוי בכל הארצות הלכך הקונה
בגדים מן הנכרים צריך להתיר תפירתן ולתופרם בקנבוס.
סימן שג
המוצא כלאים בבגדו אם הם דאורייתא פושטו אפילו בשוק ואם הוא כלאים דרבנן והוא
בשוק אין צריך לפושטו וכן אם הוא בבית המדרש אין צריך למהר בשבילו לצאת משם.
כתב הרמב"ם הרואה כלאים של תורה על חבירו אפילו הוא בשוק קורעו מעליו אפילו
הוא רבו שלמדו חכמה ואדוני אבי הרא"ש ז"ל כתב אע"פ שהמוצא כלאים דאורייתא
פושטו אפילו אם הוא בשוק דוקא שהלבוש מוצאו בעצמו שהוא מזיד אבל הרואה כלאים
על חבירו והלבוש אינו יודע אין צריך לומר לו בשוק עד שיגיע לביתו דמשום כבוד הבריות
ישתוק ואל יפרשנו משוגג.
כתב הרמב"ם המלביש את חבירו כלאים אם היה הלובש מזיד הלובש לוקה והמלביש
עובר על ולפני עור לא תתן מכשול ואם לא ידע הלובש שהוא כלאים והמלביש מזיד
המלביש לוקה והלובש פטור.
סימן דש
כלאי בגדים מותר לעשותן ולקיימן ואינן אסורין אלא בלבישה.