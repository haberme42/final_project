סימן ח
ומיד אחר נטילת ידיו יתעטף בציצית מעומד.
וסדר עטיפתו פירשו הגאונים כעטיפת ישמעאלים, שהיא עטיפה גמורה. ובעל העיטור
כתב דלא בעינן כולי האי, אלא כדרך בני אדם שמתכסין בכסותן ועסוקין במלאכתן,
פעמים בכיסוי הראש ופעמים בגילוי הראש. ודרך העטיפה רוחבה לקומת האיש.
ומחזיר ב' ציציות לפניו וב' ציציות לאחריו, שיהא מסובב במצות. ומכסה ראשו שלא יהא
בגילוי הראש, ויברך להתעטף בציצית.
ונקראת ציצית על שם החוטין הנפרדין ממנה כדכתיב ויקחני בציצית ראשי, ועל כן צריך
להפרידם זה מזה. ויכוין בהתעטפו שצונו המקום להתעטף כדי שנזכור כל מצותיו
לעשותם. ויעיין הציצית קודם לכן שיהו שלמים, שאם נתקלקל אחד מהם הוא ברכה
לבטלה.
ואם ירצה להתעטף מיד בקומו, כדי שלא ילך ד' אמות בלא ציצית, או שיש לו ציצית
בחלוקו, יכול ללובשו מיד בלא ברכה ולכשיטול ידיו ימשמש בציצית ויברך להתעטף
בציצית. או אם יתעטף אח"כ בטלית אחרת, יברך עליה ויכוין לפטור גם את זאת שלבש
כבר.
ואם יש לו כמה בגדים של ארבע כנפות, כולם חייבין בציצית. ואם לבשם כולם בבת אחת.
די להם בברכה אחת. ואם מפסיק ביניהם צריך לברך על כל אחת ואחת. לכן מי שרגיל
להתעטף בבית הכנסת בטלית גדול, צריך לברך עליו אף על פי שבירך על טלית קטן
שלבש כבר ואם פשט טליתו ולא היה דעתו ללובשו מיד, כשחוזר ולובשו צריך לברך.
אבל אם היה דעתו ללובשו מיד, כגון שפשט אותו כדי ליכנס לבית הכסא, בזה אני
מסתפק אם צריך לברך, שיש פנים לכאן ולכאן, דאיכא למימר כיון דילפינן כל התורה
מתפילין, ותפילין כל אימת דממשמש בהו מברך, פירוש אם זזו ממקומן וממשמש בהן
להחזירן למקומן, אם כן כל שכן הכא שיש לו לברך.
מיהו יש לומר דשאני התם שזזו ממקומן ולא ידע שלא היו במקומן, אבל אם הזיזן
ממקומן אדעתא להחזירן מיד התם נמי לא היה צריך לברך. ולזה דעתי נוטה.
והישן בטליתו בלילה אין צריך לברך עליו בבוקר.
23 http://www.daat.ac.il/he-il/toshba * דעת אתר * מעוצבת מהדורה * חיים אורח טור
23
סימן ט
כל מיני בגדים חייבין בציצית. וציצית של צמר או של פשתים פוטר כל המינין, אבל שאר
מינין כגון של משי או צמר גפן אינן פוטרין אלא אם כן יהא הציצית ממין הטלית.
וכתב הרמב"ם שצריך לעשות הציצית מצבע הטלית. אם הוא אדום יעשה הציצית אדום
ואם הוא ירוק יעשה הציצית ירוק. וכן פירש רש"י. ור"י פירש שאין צריך. וכתב בספר
המצות קטן, ומיהו נכון ליזהר שלא לעשות ציצית של פשתן בשל משי. אע"פ שהגאונים
ורבינו תם אסרו לעשות אפילו ציצית של פשתן בטלית של פשתן, רבינו שלמה ורב
אלפס התירו, ולזה הסכים אדוני אבי הרא"ש זצ"ל.
סימן י
טלית שאין לה ארבע כנפות פטורה. יש לה יותר מארבע, חייבת ועושה לה ארבע ציציות
בארבע כנפיה. יש לה ארבע וחתך א' באלכסון ועשאו שנים, או שהגביה כנפיה ותפרם
בענין שלא נשאר בה כנף, לא נפטרה בזה. היא של בגד וכנפיה של עור חייבת, היא של
עור וכנפיה של בגד פטורה. היה לה ג' כנפות ועשה בהם ג' ציצית ושוב עשה לה כנף
רביעי ועשה גם בו ציציות פסולה. היתה מרובעת וכפלה.
כתב הרמב“ם ז"ל אין מטילין ציציותיה על כנפיה, כמו שהיא כפולה אלא אם כן תפרה
כולה ואפילו מרוח אחת. ומלשון אדוני אבי הרא"ש ז"ל יראה שחייבת אף על פי שלא
תפרה כלל.
היה לה ארבע ציציות בארבע כנפות, ועשה לה עוד אחרות וחתך את הראשונות כשירה
באחרונות. והרמב"ם ז"ל כתב הטיל ציצית על ציצית אם נתכוין לבטל הראשונות חותך
הראשונה וכשירה ואם נתכוון להוסיף, אף על פי שחתך אחת משתיהן פסולה. ואדוני אבי
הרא"ש ז"ל לא חילק.
סימן יא
מצות ציצית
בזמן שהיה תכלת, מצותן שיקח שני חוטין כפולים של צמר צבועין תכלת, ושני חוטין
כפולים של צמר לבן או של פשתן, ויהיו טווין לשם ציצית. אבל אם לא היו טווין לשמן
פסולין. וצריך שיהיו שזורין, ויהיו ארכן בכפלן ג' טפחים מד' אצבעות בגודל בכל טפח.
ואם ירצה להוסיף בארכן יוסיף. ואחד מהחוטין יהיה ארוך יותר כדי שיכרוך בו הגדיל. ואם
עשאה מן הקוצין, פירוש מן החוטין התלויים ביריעה כמין קוצין ודרך לקוצצן, או מן הנימין
פירוש החוטין שמוציאין מן הבגד לתפור, או מן החוטין שיוצאין בשפת הבגד, פסולה.
24 http://www.daat.ac.il/he-il/toshba * דעת אתר * מעוצבת מהדורה * חיים אורח טור
24
עשאה מצמר גזול - פסולה.
המשתחוה לבהמה צמרה פסול לציצית. אבל המשתחוה לפשתן נטוע כשר לציצית.
ויעשה נקב באורך הטלית בתוך ג' אצבעות סמוך לקרן, ומרוחק מן הקרן כשיעור שיש
מקשר גודל עד סוף הצפורן, ומה שיש ממלא קשר גודל ולמעלה, עד כדי ג' אצבעות מן
הכנף הוא מקום ציצית. ואם היה רחוק מהכנף כמלא קשר גודל, ונתקו מחוטי הערב עד
שלא נשאר בו כשיעור מן הקרן, כשר. ומכל מקום טוב לעשות אמרא בשפת הבגד שלא
ינתקו. ובתוך רוחב הבגד אין לו שיעור, רק שלא יתנהו על החוטין שעושין בשפת הבגד.
וכתב בעל העיטור שאין שיעור לחוטין מלמעלה, אם ירצה יוסיף כמו שירצה. ור"י פירש
דעד שמנה כפולין שהן ששה עשר יכול להוסיף, טפי לא. ויחתוך ראשי החוטין ויתחבם
בכנף ויכפלם, ואז יהיו ארכם שנים עשר אצבעות שהוא שיעור אורך הציצית. ויקח ארבע
חוטין מצד אחד וארבע מצד אחד ויקשור ב' פעמים זה על גב זה, ואח"כ יכרוך חוט
הארוך סביב השבעה.
ובזמן שהיה תכלת היה צריך לדקדק בכריכה לעשות שבעה חוליות כאשר הם מפורשים
בגמרא. ועתה שאין לנו תכלת אין לעשותה מכלאים אלא צמר לצמר ופשתים לפשתים
וגם אין צריך לדקדק בחוליות.
והרמב"ם ז"ל כתב מנהגינו לכרוך בה חוליות כעין שכורכין בתכלת, ואדוני אבי הרא"ש
ז"ל לא היה מדקדק.
ובעל העיטור כתב דהאידנא אין צריך לדקדק בכריכה ואפילו אם כרך רובה או לא כרך
בה אלא חוליא אחת כשרה אלא עיקר מצותה שיכרוך עד שיהא בכריכה עם הקשר
כרוחב גודל, וקושר ב' פעמים וחוזר וכורך. וכן יעשה עד שישלים לה' קשרים וד' כריכות
ביניהם, ויהיה כל הכרוך רוחב טפח והשאר ב' טפחים.
ועוד יש מנהגות אחרות בעשייתו וכאשר כתבתי כן הוא עיקר. ויהא זהיר לחתוך ראשי
החוטין לעשותן שמונה קודם שיכרוך, שאם כרכן ואח"כ חתך ראשי החוטין פסולה אבל
אם תחבם בכנף ואח"כ חתכם כשירה רק שיחתכם קודם כריכה.
סימן יב
ואם נפסקו כל חוטיה, ונשתייר בהם כדי עניבה כשר, ובלבד שישאר כדי שיוכל לענבם
כולם ביחד שזהו יותר מכדי עניבה של כל אחד בלבד.
ורש“י פרש דבעינן כדי עניבה מן הענף. ור"י פירש אפילו נחתך כל הענף, ולא נשאר
אלא כדי עניבה מן הגדיל כשר. ואם לא נשאר כדי עניבה, אפילו בחוט אחד שנפסק כולו
25 http://www.daat.ac.il/he-il/toshba * דעת אתר * מעוצבת מהדורה * חיים אורח טור
25
פסול. הילכך כיון שכל אחד כפול לב' אם נפסקו ב' ראשים פסול, שמא נפסק חוט אחד.
אבל אם לא נפסק אלא ראש אחד, כשר.
ויש אומרים אם נפסקו ג' חוטין פסול, אפילו אם נשאר בהן כדי עניבה. ואם נפסקו שנים
כשר אם נשאר בהם כדי עניבה. ולפ"ז אפילו אם נפסקו ב' ראשין כשר אם יש בהן כדי
עניבה, עד שיפסקו שלש. ואדוני אבי הרא"ש ז"ל הסכים לסברא ראשונה.
סימן יג
ארבע ציציות מעכבין זה את זה, שכל זמן שאין בה כל הד' אינה מצוייצת כהלכתה והיוצא
בה לר"ה בשבת חייב חטאת. אבל אם יש בה כל הארבע מותר לצאת בה לר"ה אפילו
האידנא שאין לנו תכלת.
סימן יד
עשאה כותי פסולה ואשה כשרה לעשותה. השואל טלית מחבירו פטור מלהטיל בה ציצית
כל שלשים יום, לאחר שלשים יום חייב. שאלה עם ציציותיה, חייב לברך עליה מיד.
יש אומרים שאין מברך עליה עד לאחר ל' יום, ולא נהירא לאדוני אבי הרא“ש ז"ל.
וליטול טלית חבירו בלא דעתו ולברך עליה, י"א שהוא מותר, דניחא ליה לאיניש למעבד
מצוה בממוניה, ובלבד שיקפול אותה אם מצאה מקופלת. טלית של שותפין חייבת
בציצית.
סימן טו
מותר להתיר ציצית מטלית זה וליתנם באחר, אבל אינו יכול ליקח הכנף כמו שהוא עם
הציצית ולתופרו בבגד אחר. תלה החוטין בין שני כנפים מזו לזו, וקשר כנף זו כהלכתה
וכנף זו כהלכתה, ואח"כ חתכה באמצע ונפרדו זה מזה פסולה. נקרעה הטלית תוך שלש
אצבעות לכנף, אינו רשאי לתופרה. חוץ לשלש אצבעות יכול לתופרה.
סימן טז
שיעור טלית להתחייב בציצית, כל שקטן בן ט' שנים יכול לכסות בה ראשו ורובו, וגדול
אינו מתבייש לצאת בה באקראי לשוק. אבל אם אין הקטן מתכסה בה ראשו ורובו אף על
פי שגדול יוצא בה באקראי לשוק פטור.
סימן יז
סומא חייב בציצית, ונשים ועבדים פטורים. וטומטום ואנדרוגינוס חייבין מספק.
26 http://www.daat.ac.il/he-il/toshba * דעת אתר * מעוצבת מהדורה * חיים אורח טור
26
וכתב הרמב“ם ז"ל יתעטפו בלא ברכה. והוא הולך לשיטתו שפירש שנשים אין יכולות
לברך בדבר שהן פטורות. אבל רבנו תם כתב שיכולות לברך, אף על פי שהן פטורות.
ויותר טוב שלא יברכו.
קטן היודע להתעטף אביו צריך ליקח לו ציצית לחנכו.
סימן יח
לילה לאו זמן ציצית היא. י"א כל מה שלובש בלילה פטור, ואפילו אם מיוחד ליום ומה
שלובש ביום חייב אפילו מיוחד ללילה, וכן כתב הרמב"ם.
מותר ללבוש ציצית בלילה ובלבד שלא יברך. ומאימתי מברך עליה בשחר משיכיר בין
תכלת שבה ללבן שבה. ואדוני אבי ז“ל פירש שאינו ממעט אלא כסות המיוחד ללילה,
שאותו פטור אפילו אם לובשו ביום, וכסות המיוחד ליום או ליום וללילה, חייב אפילו לובשו
בלילה ויש לברך עליו. וסדינין אע"פ שאדם ישן בהם בבקר, עיקר תשמישן בלילה, וכסות
לילה מיקרו.
סימן יט
אין חיוב ציצית אלא בטלית שרוצה ללבוש. אבל מה שאינו רוצה ללבוש פטור. הילכך אין
לברך בעשייתו אשר קדשנו במצותיו וצונו לעשות ציצית, שאין בעשייתו מצוה אלא
בלבישתו.
סימן כ
הלוקח טלית מצוייצת מישראל או מתגר א"י, כשרה. אבל אם לקחו מהא"י שאינו תגר
פסולה ואין מוכרין טלית מצוייצת לא"י.
סימן כא
ציצית אין בהם משום קדושה, דתשמישי מצוה הן ויכול לזורקן וליכנס בהן לבית הכסא.
ויראה דאפילו בעודן במצותן מותר להשתמש בהן.
אבל בשאלתות כתב בפרשת שלח:
לך אמור לבני ישראל למיעבד צרכיהן במידי דעביד למיפק ביה ידי חובת מצוה, כגון חוטין
הקבועין בטלית למיסר ביה מדעם. אי נמי הושענא לאורוחי ביה, ואתרוג דמצוה למיכליה.
דילפינן מדם: דאמר קרא ושפך וכסה, במה ששפך יכסה, שלא יכסה ברגליו, שלא יהו
מצות בזויות עליו. דדוקא תשמישי מצוה בתר דאיתעבדי בהו מצוה נזרקין. ע"כ.
27 http://www.daat.ac.il/he-il/toshba * דעת אתר * מעוצבת מהדורה * חיים אורח טור
27
ואפשר לחלק שאינו דומה לדם, דשאני התם כשמכסה ברגל עושה המצוה דרך בזיון, מה
שאין כן כאן. וטוב להחמיר.
סימן כב
העושה ציצית לעצמו מברך שהחיינו נתעטף בו מברך להתעטף בציצית.
סימן כג
ההולך בבית הקברות צריך להגביה הציצית שלא יהא נגרר על בה"ק.
כדאיתא בברכות ר' חייא ורבי יונתן הוו אזלי ביני קברי הוה שדיא תכלתא דרבי יונתן
עלויה קברי א"ל דלייה, דלא לימרו למחר באין אצלנו ועכשיו מחרפין אותנו. פירוש שנראה
כמחרף שאינן יכולין לקיים המצות. שמע מינה שמותר לילך לבה"ק בלבוש שיש בו ציצית,
רק שיזהר להגביהן.
וכתב הרב רבינו יונה דוקא בימיהם, שהיה בכל בגדיהם ד' כנפות שאי אפשר שיסיר כל
בגדיו כשילך לבית הקברות. אבל אנו שאין אנו מכוונים בהם למלבוש אלא למצוה, אסור
משום לועג לרש.
סימן כד
אף על פי שאין אדם חייב לקנות טלית בת ארבע כנפות כדי שיתחייב בציצית אלא דוקא
אם רוצה להתכסות בטלית בת ד' כנפות חייב להטיל בה ציצית, מכל מקום טוב ונכון
להיות כל אדם זהיר וזריז במצות ציצית, שיהיה לו בגד קטן מצוייץ שילבש אותו כל היום,
כי עיקר מצותה על זכירת המצות, ובכל שעה ובכל רגע צריך לכך.
דוגמא לדבר, כאדם המזהיר לחבירו על ענין א', שקושר קשר באזורו כדי שיזכרנו. ועל כן
יש בה ה' קשרים כנגד ה' חומשי תורה, וארבע כנפים שבכל צד שיפנה יזכור.
וגדול עונש המבטל עתה ממה שהיה עונשו בזמן שהיה תכלת מצוי. שאז לא היתה מצויה
כל כך, ולא היה כל אדם יכול לחזר עליה, מה שאין כן עתה. ואפילו מי שאינו יכול
להתעטף כל היום, צריך ליזהר בו בשעת תפלה.
כתב בעל העיטור ואותם שמקבצים הציציות בשעת ק"ש ונותנין על העינים, אפשר
שנוהגין כן משום וראיתם אותו, על שהיא עטיפתם תחת מלבושם.
גדולה מצות ציצית ששקולה כנגד כל המצות דכתיב וראיתם אותו וזכרתם את כל מצות
ה'. ציצית עולה ת"ר, וח' חוטין וה' קשרים י"ג הרי תרי"ג. אע"פ שהוא כתוב חסר יו"ד,
מפרש בתנחומא שלוש פעמים כתיב ציצית בפרשת ציצית, וחד מינייהו לציצית, שדי ל'
לכולהו והיא משלמת המנין.
28 http://www.daat.ac.il/he-il/toshba * דעת אתר * מעוצבת מהדורה * חיים אורח טור
28
רשב"י אומר כל הזהיר בציצית זוכה ורואה פני שכינה. כתיב הכא וראיתם אותו, וכתיב
התם את ה' אלהיך תירא ואותו תעבוד.
ריש לקיש אמר כל הזהיר במצות ציצית זוכה שמשמשים לו ב' אלפים וח' מאות עבדים,
שנאמר אשר יחזיקו עשרה אנשים מכל לשונות הגוים והחזיקו בכנף איש יהודי וגו'. וכל
המבטל מצות ציצית עליו נאמר לאחוז בכנפות הארץ וגו'.
בכל עת יהיו בגדיך לבנים זו מצות ציצית. ושמן על ראשך אל יחסר זו מצות תפילין.
ראב"י אומר, כל מי שיש לו תפילין בראשו ובזרועו מזוזה בפתחו וציצית בבגדו
מובטח לו שלא יחטא, שנאמר והחוט המשולש לא במהרה ינתק. ואומר חונה
מלאך ה' סביב ליראיו ויחלצם.