סימן רס
מצות עשה לכל אדם מישראל שימול את בנו, וגדולה היא משאר מצות עשה שיש בה צד
כרת, וגם נכרתו עליה י"ג בריתות בפרשת מילה. ולא נקרא אברהם שלם עד שנימול.
ובזכותה נכרת לו ברית על נתינת הארץ. והיא מצלת מדינה של גיהנם כמו שאמרו חכמים
שאברהם אבינו יושב בפתחה של גיהנם ואינו מניח ליכנס בו לכל מי שנמול. ומאוסה היא
הערלה שנתגנו בה העובדי כוכבים שנא' כי כל הגוים ערלים וכל המפר ברית של אברהם
אבינו שאינו מל או שמושך ערלתו, אע"פ שיש בידו תורה ומעשים טובים אין לו חלק
לעוה"ב. וצא ולמד ממשה רבינו שלא נתלה עליה אפילו שעה אחת שאיחר אותה אלא
נענש מיד אע"פ שהיה בדרך על כן צריך ליזהר בה מאד. וגם כי היא אות ברית חתום
בבשרנו ואינה כשאר כל המצות כמו התפילין והציצית שאינן קבועין בגוף וכאשר יסירם
יסיר האות אבל המילה היא אות חתום בבשרינו ומעידה בנו שבחר בנו השם מכל העמים
ואנחנו עמו וצאן מרעיתו אשר לדור ודור אנחנו חייבים לעובדו ולספר תהלתו.
סימן רסא
האב חייב למול את בנו ולא האשה את בנה, ומיהו אינו חייב כרת אם לא ימולנו שאין בה
כרת אלא בערל עצמו, דכתיב וערל זכר אשר לא ימול בשר ערלתו ונכרתה. לא מלו
חייבים ב"ד למולו, לא מלוהו ב"ד חייב למול את עצמו לכשיגדיל, ואם לא מל חייב כרת.
כתב הרמב"ם אין מלין בנו של אדם שלא מדעתו אלא אם כן עבר ונמנע למולו שב"ד מלין
אותו בעל כורחו נתעלמו ב"ד ולא מלוהו חייב למול את עצמו לכשיגדל ובכל יום שיעבור
עליו לכשיגדל מבטל מצות עשה אבל אינו חייב כרת עד שימות והוא ערל במזיד עד כאן.
ואיני יודע למה אינו באיסור כרת בכל יום שיעבור וכן כתב הראב"ד וכי משום התראת
ספק פוטרין אותו מן השמים ובכל יום עומד באיסור כרת.
סימן רסב
זמן המילה ביום שמונה ללידתו וביום ולא בלילה ומשעלה עמוד השחר של יום שמונה
הוא תחילת זמנה, וכל היום כשר לכך אלא שזריזין מקדימין למצוה מיד בבקר. חולה אין
מלין אותו עד שיבריא וממתינין לו מעת שנתרפא מחוליו ז' ימים מעת לעת ואז מלין אותו.
וגם אז אין מלין אותו אלא ביום אע"פ שאינה בזמנה. במה דברים אמורים שחלצתו חמה
וכיוצא בזה שהוא חולי שבכל הגוף אבל חלה בא' מאיבריו שכאבו לו עיניו וכיוצא בו
ממתינין לו עד שיבריא ולאחר שיבריא מלין אותו מיד. וכן כל מילה שלא בזמנה כגון
טומטום שנקרע ונמצא זכר או משוך פירוש שנימול כבר ומשך העור עד שנתכסה מילתו
299 http://www.daat.ac.il/he-il/toshba * דעת אתר * מעוצבת מהדורה * דעה יורה טור
299
שצריך למול פעם אחרת או שלא מלו אותו בזמנה מחמת מקרה שלא היו להם צרכי מילה
כולם אין נימולים אלא ביום.
אנדרוגינוס פירש רש"י מי שיש לו זכרות ונקבות ומי שיש לו שני ערלות נימולים לשמונה
וכן יוצא דופן אע"פ שאין אמו טמאה לידה. נולד בין השמשות ספק מן היום או מן הלילה
מונין לו מן הלילה ונימול לתשעה שהוא ספק שמנה. אבל אם הוציא ראשו חוץ לפרוזדור
מבעוד יום או ששמעו אותו בוכה, אפילו לא נולד עד אחר שתחשך מונין לו ח' ימים מיום
שיצא ראשו או ששמעו אותו בוכה.
סימן רסג
קטן שנמצא ירוק סימן שלא נפל בו דמו ואין מלין אותו עד שיפול בו דמו ויחזור מראיו
כמראה שאר הקטנים. וכן אם נמצא אדום סימן שלא נבלע דמו באיבריו אלא בין עור
לבשר ואין מלין אותו עד שיבלע בו דמו וצריך ליזהר מאד באלו הדברים שאין מלין ולד
שיש בו חשש חולי דסכנת נפשות דוחה הכל, שאפשר לו למול לאחר זמן ואי אפשר
להחזיר נפש אחת מישראל לעולם. אשה שמלה את בנה ראשון ומת מחמת מילה
שהכשילה כחו ומלה גם השני ומת מחמת מילה, הרי הוחזקה שבניה מתים מחמת מילה
לא שנא היו מבעל אחד או משנים ולא תמול הג' אלא תמתין לו עד שיגדל ויתחזק כחו.
נולד כשהוא מהול כתב רבינו יצחק שאין צריך להטיף ממנו דם ברית ורב אלפס כתב
שצריך וכן כתב רבינו האי הכי אסכימו רבנן קמאי שצריך להטיף ממנו דם ברית ומיהו
בנחת וצריכה מילתא למבדקה יפה יפה בידים ובמראית עינים ולא בפרזלא דלא לעייק
ליה ואין מברכין על המילה אלא אם כן נראית לו ערלה כבושה ורואין ונזהרין היאך מלין
אותו וממתינין לו הרבה ואין חוששין ליום ח' שלא יביאוהו לידי סכנה. כתב גאון ינוקא
דמית ולא הוו ליה ח' יומין נהגינן דמהלין ליה אבי קברא.
סימן רסד
הכל כשרים למול אפילו עבד אשה וקטן וערל ישראל שמתו אחיו מחמת מילה ואם יש
ישראל גדול שיודע למול קודם לכולם ואם אין גדול ימול אחד מאלו. אבל נכרי לא ימול
כלל וכתב הרמב"ם ואם מל אין צריך לחזור ולמול פעם שנייה ובספר המצות כתב שצריך
לחזור ולהטיף ממנו דם ברית. ובכל מלין אפילו בצור ובזכוכית ובכל דבר הכורת חוץ
מבקרומית של קנה לפי שקסמין ניתזין ממנו ויבא לידי כרות שפכה. ומצוה מן המובחר
למול בברזל בין בסכין בין במספריים ונהגו כל ישראל למול בסכין. כיצד מלין, חותכין את
הערלה כל העור החופה העטרה עד שתתגלה העטרה ואח"כ פורעין את הקרום הרך
שלמטה מהעור בצפורן ומחזירו לכאן ולכאן עד שיראה בשר העטרה ואח"כ מוצצין המילה
300 http://www.daat.ac.il/he-il/toshba * דעת אתר * מעוצבת מהדורה * דעה יורה טור
300
עד שיצא הדם מהמקומות הרחוקים כדי שלא יבא לידי סכנה, וכל מוהל שאינו מוצץ
מעבירין אותו. ואחר שמצץ נותן עליה אספלנית או רטיה וכיוצא בו.
מל ולא פרע כאילו לא מל. יש ציצין המעכבין המילה ויש שאינן מעכבין אותה. כיצד אם
נשאר מהעור עור החופה את רוב גובהה של העטרה אפילו במקום אחד זהו המעכב את
המילה וכאילו לא נימול לא נשאר ממנו אלא מעט ואינו חופה רוב גובהה של העטרה אינו
מעכב המילה. המל כל זמן שמתעסק במילה חוזר בין על ציצין המעכבין בין על שאינן
מעכבין פירש ממנה אינו חוזר אלא על המעכבין, ואין צריך לחזור על שאינן מעכבין. פירש
מיירי בשבת אז חוזר על המעכבין אבל אינו חוזר על שאינן מעכבין אבל בחול חוזר על
הכל בין מעכבין בין שאינן מעכבין.
קטן שבשרו רך ומדולדל או שהוא בעל בשר הרבה עד שנראה כאילו אינו מהול רואין אם
בעת שמתקשה נראה מהול אין צריך למול פעם שנית מכל מקום משום מראית העין צריך
לתקן ריבוי הבשר שמכאן ומכאן ואם אינו נראה נימול בעת קישויו צריך לחתוך כל הבשר
המדולדל עד שיהא נראה כנימול בשעת קישויו.
סימן רסה
המל מברך:
ברוך אתה ה' אלוהינו מלך העולם אשר קדשנו במצוותיו וציונו על המילה.
וכתב הרמב"ם שאם אבי הבן מל בעצמו מברך
אשר קדשנו במצוותיו וציונו למול את הבן.
ונהגו שלא לחלק. וכן כתב בעל העיטור.
ואבי הבן מברך
ברוך אתה ה' אלוהינו מלך העולם אשר קדשנו במצוותיו וציונו להכניסו בבריתו של
אברהם אבינו.
וצריך לברך מעומד דילפינן לכם לכם מעומר.
כתב הרמב"ם שאם אין אבי הבן שם אין אחרים מברכין אותה ברכה ויש מי שהורה
שיברכו אותה ב"ד או אחד מהעם ואין ראוי לעשות כן עכ"ל.
ונוהגין בכל המקומות שיברך אותה מי שתופס הנער וכן כתב הראב"ד. ורשב"ם הנהיג
שיברך האב קודם המילה דלהכניס משמע להבא וגם צריך לברך קודם לעשייתן ור"ת
כתב שאין צריך ורב שר שלום כתב שאין לו לברך עד לאחר המילה כיון שנעשית ע"י
אחר וכ"כ בעל העטור.
301 http://www.daat.ac.il/he-il/toshba * דעת אתר * מעוצבת מהדורה * דעה יורה טור
301
ואדוני אבי הרא“ש ז"ל כתב טוב לברך מיד אחר ברכת המילה קודם שיעשה פריעה
וחשיב שפיר עובר לעשייתן ולהבא דמל ולא פרע כאילו לא מל. ואם היו אחרים עומדים
שם אומרים כשם שהכנסתו לברית כן תכניסהו לתורה ולחופה ולמע"ט. ואבי הבן או
המוהל או אחד מהעם אומרים ברוך אתה י"י אלוהינו מלך העולם אשר קדש ידיד מבטן
וחוק בשארו שם וצאצאיו חתם באות ברית קדש על כן בשכר זאת אל חי חלקנו צורנו צוה
להציל ידידות שארינו משחת למען בריתו אשר שם בבשרנו ברוך אתה ה' כורת הברית
ועל הכוס מברכין אותו שמברך תחלה בורא פרי הגפן וכתב בעל העיטור ומנהג ליתן יין
בפי התינוק אחר ברכת היין ואחר כורת הברית ולומר קיים את הילד הזה לאביו ולאמו
שנקרא שמו פלוני וכו' ובקשת רחמים לא הוי הפסקה בין ברכה לשתייה.
ויש אומרים כיון שנתן יין בפי התינוק לאו הפסקה היא. ויש סדורים שכתוב בהם ברוך
אתה ה' כורת הברית ושותהו.
ובנולד מהול כתבתי למעלה שאין מברכין עליו ובעל העיטור כתב שמברכין עליו וכתב
שאפילו לדברי האומר שאין מברכין ברכת על המילה אבל ברכת להכניסו בבריתו ואשר
קדש ידיד מבטן מברכין.
כתב הרמב"ם שאין מברכין על אנדרוגינוס מפני שהוא ספק. ור"י פסק שהוא זכר גמור
וחייבין עליו סקילה כזכר ולדבריו מברכין עליו. תשובה לגאון ממזר אף על פי שהוא
מטיפה פסולה כישראל הוא לכל דבר ומברכין עליו ברכת מילה עד כורת הברית, אבל אין
מבקשין עליו רחמים.
כתב בעל העיטור היכא דמיקלע מילה ביומא דתעניתא אשכחן לרבוותא קמאי דקאמרי
מברך על הכוס ומנהג להניחו עד מוצאי יוה"כ ושותהו אמו של תנוק והאריך הרבה בדבר
והיוצא מכלל דבריו שביו"כ וט"ב לא מברכין כלל אכסא ועבדינן כבדוכתא דלית ביה חמרא
ובשאר תעניות מברכינן ומטעמינן לינוקא.
וכתב עוד היכא דאיכא תרי ינוקי לממהיל בבי כנישתא כיון דלא אפשר למהלינהו כחדא
צריכי ברכה אכל חדא וחדא.
ואדוני אבי הרא“ש ז"ל כתב בתשובה מי שיש לו ב' תנוקות למול או לברך לשני חתנים
יברך ברכה אחת לשניהם ואפילו אם שנים מלין הראשון יברך על המילה ועולה לשני
והשני יברך אשר קדש ידיד מבטן ועולה לראשון, ואפילו אין הנער השני לפניו בעת
הברכה כיון שדעתו עליו רק שלא יסיח דעתו בינתים.
שדר רב צמח גאון היכא דליכא אלא איתתא וגברא תפוש ליה לינוקא מברכין על המילה
והיכא דאיפשר לה עבדינן לה בעשרה והיכא דלא אפשר עבדינן לה בפחות מעשרה.
302 http://www.daat.ac.il/he-il/toshba * דעת אתר * מעוצבת מהדורה * דעה יורה טור
302
כתב הרמב"ם שאבי הבן מברך שהחיינו על כל מילה ומילה ובעל העיטור כתב שאין לו
לברך וכן דעת ר"י.
ויש אומרים שצריך לכסות ערות הקטן בשעת הברכה ובעל העיטור כתב שאין צריך דלא
הוי ערוה כל זמן שאינה ראויה לביאה.
וכתב עוד מנהג שאבי הבן עומד על המוהל להודיעו שהוא שלוחו כדאמרינן לגבי קרבן
איפשר שיהא קרבנו של אדם קרב והוא אינו עומד על גביו. בדברים שבין בני מזרח ובין
בני מערב בני מזרח מוהלים על המים ונותנים על פניהם ובני מערב מוהלים על העפר מן
הדא דכתיב [זכריה ט'] גם את בדם בריתך שלחתי אסיריך מבור אין מים בו.
ובישיבה רב כהן צדק במתא מחסיא מנהג למול במים שלוקין ובהם הדס ומיני בשמים
ונופל דם המילה על המים ורוחצין בהם כל הנועדים כלומר זה דם הברית שבין המקום
לאברהם אבינו. איתשל מקמיה רב יהודאי גאון מהו למימהל על גבי עפרא ואמר שפיר
דמי ובלבד שלא יעשה כן בשבת שלא יביא עפר מהחוץ.
ונוהגין ע"פ המדרש לעשות כסא לאליהו על שאמר [מלכים א' י"ט] קנא קנאתי לה' כי
עברו בריתך בית ישראל א"ל הקב"ה חייך שאין עושין ברית מילה עד שתראה בעיניך
מכאן התקינו חכמים לעשות כסא לאליהו שהוא נקרא מלאך הברית.
סימן רסו
מילה בין בזמנה בין שלא בזמנה דוחה צרעת שאם יש בהרת בעור הערלה אע"פ שיש
בקציצת הבהרת לא תעשה חותכה עם הערלה אבל אם לאחר שנימול גדל בשר במילתו
עד שאינו נראה מהול וצריך לחותכו אם יש בהרת באותו הבשר אסור לחותכו כיון שאין
צריך למולו פעם אחרת אלא מדרבנן.
ושבת ויו"ט אינו דוחה אלא בזמנה אבל שלא בזמנה כגון שלא נימול ביום הח' מפני חולי
התינוק או דבר אחר שעיכבו אין מלין אותו בשבת. ואפילו בזמנה אינה דוחה אלא המילה
עצמה. אבל מכשיריה שאפשר לעשותן מבעוד יום אין דוחין השבת. כיצד מלין ועושין כל
צרכיה כגון פריעה ומציצה וחוזר על ציצין המעכבין אע"פ שפירש ועל שאינן מעכבין אם
פירש אינו חוזר ואם לאו חוזר ובעל העיטור כתב דאע"פ שאין מעכבין חוזר אע"פ שפירש
ואדוני אבי הרא"ש ז"ל לא כתב כן ונותן עליה איספלנית.
ואיזהו הן מכשירים שאינו דוחה שבת אין עושין סכין למול בו ולא מביאין אותו ממקום
למקום ואפילו להוציאו מהבית ולהביאו דרך גגין חצרות ומבואות שלא ערבו אסור אבל
שבת באחד מהם מותר להביאו מזה לזה אע"פ שערבו חצרות עם הבתים ובעל העיטור
לא התיר אלא בשלא ערבו חצרות עם הבתים אבל ערבו דשכיח מאני דבתים בחצר לא
303 http://www.daat.ac.il/he-il/toshba * דעת אתר * מעוצבת מהדורה * דעה יורה טור
303
ויש מחמירין לאוסרו ולהביאו מזה לזה אפילו שבת בהן ואדוני אבי הרא"ש ז"ל כתב
כסברא ראשונה.
אין שוחקין סממנים ולא מחמין לה חמין ולא עושין לה אספלנית ולא טורפין לה יין ושמן
לא שחק לה כמון בערב שבת לועס בשיניו, לא טרף לה יין ושמן טורף לה לזה לעצמו
ולזה לעצמו, אין עושין לה חלוק אבל כורך עליה סמרטוט ואם לא התקין לה מערב שבת
כורך על אצבעו ומביא דרך מלבוש, אפילו מחצר אחרת שלא ערבו.
מלו הקטן בשבת ואח"כ נתפזרו הסממנים או נשפכו החמין עושין הכל בשבת ואפילו
ישראל מבעיר האש לחמם מים לרחצו מפני שסכנה הוא לו ואפילו ביום הג' שחל להיות
בשבת היא סכנה אם לא ירחצוהו אבל לפני המילה אסור אפילו לומר לנכרי לחמם אותם
לצורך המילה שכל דבר שיש בו איסור דאורייתא, אסור לומר לנכרי לעשותו אפילו לצורך
המילה כגון לחמם חמין או לומר לו להביא סכין דרך רשות הרבים, אלא תדחה המילה עד
מחר. אבל דבר שיש בו איסור דרבנן כגון לומר לו להביא לו מים דרך כרמלית או דרך
חצר או מבוי שלא ערבו מותר לומר, ואם יש כאן מים שחממם נכרי לצורכו או שעבר
ישראל וחממם מותר לישראל לרחוץ בו התינוק כל גופו כדרכו אפילו לפני המילה, אע"פ
שאסרו רחיצת כל הגוף אפילו במים שנתחממו מערב שבת התירוהו לצורך המילה.
ויש דעות אחרות שמתירות אמירה לנכרי באיסור דאורייתא לצורך המילה ורב אלפס
כתב כסברא ראשונה, וכן כתב אדוני אבי ז"ל. וכל המכשירין שאין דוחין השבת גם יום
טוב אין דוחין חוץ מזה ששוחקין לה סמנין ביו"ט הואיל וראוין לקדרה וכן טורפין לה יין
ושמן.
+++
וכתב ה"ר אליעזר הלוי אם האב יודע למול אין לו למול בשבת אם יש אחר שיודע למול
דהא מילה הוא פסיק רישיא גבי דידיה דהוא מכוין לתקן את בנו אבל לגבי אחר לא מקרי
תיקון ושרי ומיהו אם אין אחר שיודע למול ימול. ספק אם הוא זמנה אם לאו אינו דוחה
השבת לפיכך אם נולד בערב שבת בין השמשות אינו נימול בשבת אלא נדחית עד אחד
בשבת שהוא ספק עשירי. ואפילו לא הוציא אלא ראשו בין השמשות אע"פ שיצא כולו
בשבת אינו נימול בשבת. קטן שנולד כשהוא מהול ומי שיש לו ב' ערלות וכל שאין אמו
טמאה לידה כגון יוצא דופן וגיורת שנתגיירה וילדה ואח"כ טבלה אע"פ שנימולין לח' אם
הגיע יום ח' בשבת אין דוחין שבת. ואנדרוגינוס כתב הרמב"ם שאין דוחה שבת ורב
אלפס כתב שדוחה וכן הוא לר"י שמחשיבו זכר גמור.
מי שנולד בחודש ז' לעיבורו והוא שלם הרי הוא כילד של קיימא לכל דבר ומלין אותו
בשבת. והנולד לשמנה אם הוא שלם בשערותיו ובצפרניו אפילו נולד ודאי לח' כגון שפירש
בעלה ממנה מיד אחר שבעל אפילו הכי חשוב בר קיימא ומלין אותו בשבת דכיון דגמרו
304 http://www.daat.ac.il/he-il/toshba * דעת אתר * מעוצבת מהדורה * דעה יורה טור
304
שערותיו וצפרניו ודאי נגמר לז' ונשתהה לצאת אבל אם שערו לקוי ואין צפורניו שלימים
כברייתו הרי זה ודאי בן ח' שלא היה ראוי ליולד אלא לט' ומיהר לצאת והרי הוא כאבן
ואסור לטלטלו ואין מלין אותו בשבת. ספק אם הוא בן ז' או בן ח' מלין אותו ממה נפשך
אם הוא בן ז' הרי הוא בר קיימא ואם בן ח' הוא הרי הוא כמחתך בשר בעלמא.
לשון הרמב"ן מלין אותו בשבת על כל פנים אם בן שבעה הוא ושלם בדין הוא שידחה
ואם בן ח' הוא כמחתך בשר בעלמא, ויראה מדבריו שרוצה לומר כשנגמרו שעריו וצפרניו.
ונראה אפילו לא נגמרו שעריו וצפרניו שרי ממה נפשך, אבל ודאי בן ח' שלא גמרו שעריו
וצפרניו אין מלין אף על גב דמחתך בשר בעלמא מכל מקום כיון שהוא כאבן למה יחתכו
בשר שלא לצורך.
כתב אדוני אבי הרא"ש ז"ל ספק בן ז' ספק בן ח' אין מחללין עליו שבת. ואיני מבין דבריו
דודאי מלין אותו ממה נפשך כדפרישית.
והא דקתני אין מחללין עליו השבת מוקי ליה בגמרא במכשירין ואליבא דר"א דשרי
מכשירין בשאר מילה. ובזה אין נפקותא לפסק הלכה דאפילו בודאי בן קיימא קיימא לן
דאין מכשירין דוחין שבת.
ישראל שהמיר דתו ונשוי ישראלית ונולד לו בן ממנה מלין אותו בשבת ואין אנו מחזיקין
אותו שיצא לתרבות רעה כיון שאמו ישראלית. ישראל שנשא נכרית וילדה לו בן אינו נימול
בשבת שולדה כמוה כל מילה שאינו דוחה שבת גם יו"ט אינה דוחה.
וכתב הרמב"ם דוקא יו"ט ראשון של גליות אבל יו"ט שני דוחה ובר"ה גם יו"ט שני אינו
דוחה ואדוני אבי הרא"ש ז"ל כתב בתשובה דמילה שלא בזמנה אינו דוחה אפילו יו"ט
שני של גליות.