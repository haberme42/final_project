סימן נח
וקורין ק"ש ומברכין שתים לפניה ואחת לאחריה, ובערב שתים.
ראשונה ברוך אתה ה' אלוהינו מלך העולם יוצר אור ובורא חשך, ותקנו לומר ובורא חשך
כדי להזכיר מדת לילה ביום ומדת יום בלילה. וחותם בא"י יוצר המאורות. ואם טעה ואמר
ברוך אתה ה' אלוהינו מלך העולם אשר בדברו מעריב ערבים, ונזכר מיד ואמר יוצר אור,
וגם סיים כדין, בא"י יוצר המאורות, יצא. אבל אם לא סיים כדין, או שאמר ברוך אתה ה'
אלוהינו מלך העולם יוצר אור ובורא חשך, אשר בדברו מעריב ערבים, וגם סיים במעריב
ערבים, לא יצא. אבל אם סיים בא"י יוצר המאורות יצא.
יוצר משרתים ואשר משרתיו וכו' תקנו לומר כך, משום הא דאיתא בפרק אין דורשין כל
יומא איברו מלאכי השרת מנהר דינור שנאמר חדשים לבקרים. והכי פירושו, יוצר
משרתים, אותם המתחדשים בכל יום, ואשר משרתיו מעולם כגון מיכאל וגבריאל כולם
עומדים לפניו.
קדושה שביוצר. כתב הרמב“ם ז"ל שאין היחיד אומר אותה. וכן כתב רב נטרונאי אלא
אומר עונים באימה ואומרים ביראה קדוש וברוך. ואדוני אבי הרא“ש ז"ל כתב שיחיד יכול
לומר, שאינו בא עתה לקדש אלא סיפור דברים, היאך המלאכים מקדשים. ולא דמי
לקדושה שבתפלה שאומר נעריצך, שאותה ודאי אינה בפחות מי'. והכי איתא במסכת
סופרים: קדושה שביוצר אור ושבסדר קדושה יחיד אומר אותה, שאינה אלא סיפור
דברים. ונוהגין באשכנז לחתום:
כאמור לעושה אורים גדולים כי לעולם חסדו. אור חדש על ציון תאיר ונזכה כלנו
במהרה לאורו בא"י יוצר המאורות.
ואין נוהגין כן בספרד. וכן כתב רש"י שאין לחתום באור העתיד, שאינו מעין החתימה, לפי
שסדרו חז"ל הברכה על אור המתחדש בכל יום, ולא על אור העתיד.
ואדוני אבי הרא“ש ז"ל כתב בתשובה דהוי שפיר מעין החתימה. ופתיחה דיוצר אור היינו
אור שברא הקב"ה בששת ימי בראשית, ולא היה העולם כדאי להשתמש בו, וגנזו
לצדיקים לעתיד לבא. ועל אור זה נאמר (ישעיה ס) והלכו גוים לאורך, והיינו נמי אור חדש
שחדש בו' ימי בראשית, שעתיד הקב"ה לחדש לנו. ע"כ.
וכן דעת רב שרירא גאון שכתב וזה לשונו: מה שכתב רב סעדיה שאין שליח ציבור רשאי
לומר אור חדש על ציון תאיר, אין בכך כלום, שלא על אותו אור אנו מברכין אלא שהזכרה
בעלמא הוא.
55 http://www.daat.ac.il/he-il/toshba * דעת אתר * מעוצבת מהדורה * חיים אורח טור
55
כתב א"א ז"ל בתשובה:
ברכת יוצר אור וערבית אנו אומרים עם שליח ציבור בנחת, כי אין אדם יכול לכוין
תדיר עם שליח ציבור בשתיקה. וגם אם היה מכוין לדברי שליח ציבור בשתיקה,
ובאמצע הברכה היה פונה לבו לדברים אחרים, הרי הפסיד הכוונה כי הפסיק
באמצעיתא. אבל כשאדם קורא בפיו, ואף אם קורא מקצתה בלא כוונה, יצא.
וכשאני מגיע לסוף הברכה, אני ממהר לסיים לענות אמן אחר ברכת החזן ע"כ.
ואם טעה שליח ציבור בברכת יוצר אור בענין שצריך אחר לעמוד תחתיו אם טעה
מקדושה ואילך אין השני צריך להתחיל אלא מקדושה ואילך אף על פי שבשאר ברכות
שטועין בה צריך השני להתחיל מראש הברכה שטעה הראשון שאני הכא שהקדושה
חשיבה בסוף ברכה.
סימן ס
ברכה שנייה פליגי בפתיחתה: רב יהודה אמר שמואל אהבה רבה, ורבנן אמרי אהבת
עולם. ופסק רב אלפס כרבנן, והגאונים הכריעו לומר שחרית אהבה רבה, וערבית אהבת
עולם, לצאת ידי שניהם, וכן נוהגין באשכנז. ואינה פותחת בברוך לפי שהיא סמוכה
לברכת יוצר אור, וחותם בא"י הבוחר בעמו ישראל באהבה. וברכות אלו דוקא לכתחילה
צריך לאומרם, אבל אם קראה בלא ברכות יצא. דתנן, היה קורא בתורה והגיע זמן
המקרא, אם כיון לבו יצא ידי קריאה אע"פ שלא בירך לפניה ולאחריה. וכן פירש רבינו
חננאל. והכי איתא בירושלמי, זאת אומרת ברכות אינן מעכבות.
ורב האי פירש, ודאי אם לא אמרן לברכות כלל מעכבות, אלא לענין זה קאמר בירושלמי
שאינן מעכבות, שאם שינה הסדר לומר ראשונה לבסוף ושנייה תחילה אינו מעכב.
והא דתנן אם כיון לבו יצא, לא שכיון לקרות כדי לצאת מצות קריאה, שהרי מצות אין
צריכין כוונה. אלא פירוש מתחילה היה קורא להגיה, וקורא חסרות ויתרות ככתיבתן,
כאדם שקורא על פי המסורה, ומדקדק. וקאמר שאם כיון לקרותה בקריאתה יצא.
ובעל הלכות גדולות פסק דמצות צריכין כוונה, שיכוין לצאת. וכן כתב אדוני אבי הרא“ש
ז"ל.
סימן סא
ויקראנה ביראה ובכוונה.
כתב רב עמרם לשוייה איניש לקריאת שמע בכל זמן דקרי לה כפרוטגמא חדשה. פירוש
פרוטגמא כתב המלך על בני מדינתו, שק"ש הוא פרוטגמא דהקב"ה.
56 http://www.daat.ac.il/he-il/toshba * דעת אתר * מעוצבת מהדורה * חיים אורח טור
56
והכי איתא במדרש:
א"ר ברכיה מלך בשר ודם משגר פרוטגמא שלו למדינה מה הם עושין כל בני
המדינה עומדין על רגליהם ופורעים את ראשיהם וקוראין אותו באימה ביראה
ברתת ובזיע.
אבל הקב"ה יתברך שמו, אומר לישראל קראו ק"ש פרוטגמא דידי: הרי לא
הטרחתי עליכם לקרותה לא עומדים ולא פרועי ראש אלא בלכתך בדרך אבל
באימה וביראה וברתת ובזיע מיהא צריך.
יש נוהגין לומר תחלה אל מלך נאמן וי"א שמוסיפין אמן אל מלך נאמן. ונותנין טעם
לדבריהם שק"ש יש בה רמ"ח תיבות כמנין אבריו של אדם, אלא שחסר ד', ומכוונים
להשלים באלו ד'.
והרמ"ה השיב על זה בתשובה וכתב:
ודאי אם הקדים וסיים הבוחר בעמו ישראל באהבה קודם שליח ציבור, יכול לענות
אמן כשיסיים שליח ציבור, דלאו עונה אמן אחר ברכותיו הוא, אלא אחר שליח
ציבור. והפסקה ליכא, דלא גרע משאלת שלום דמפסקינן בין ברכה שנייה לשמע.
אבל מי שעונה אמן אחר ברכת עצמו, בין יחיד בין צבור הוי טעות, ונקרא בור, והוי
הפסקה בדבר שלא היה לו להפסיק. וכל שכן המפסיק באמן אל מלך נאמן, דאיכא
תלת: דמפסיק בין ברכה לקריאה, ועוד דמפיק שם שמים לבטלה ועבר בלא תשא,
דהזכרת השם הכא לית ליה עניינא דמדכר לה, לא להבוחר בעמו ישראל ולא
לשמע ישראל, והויא לבטלה, ועוד כיון דלאו לצורך ברכה היא אלא לאשלומי רמ"ח
תיבות, הוי ליה תוספת בק"ש. והאי תוספת לא יעקב אמרו ולא בניו ולא משה
אמרו, וא"כ אנן היכי אמרינן ליה.
השתא בשכמל"ו אי לאו דאמריה יעקב לא הוה אמרינן ליה, ואע"ג דאמרי' יעקב לא
אמרינן ליה אלא בחשאי. ואנן ניקום ונימא מדעתן מידי דלא אמריה יעקב, ולא
משה, ולא איתא לא במתניתין ולא בגמרא. אלא מחוורתא דהאי מנהגא לית ליה
עיקר, ומאן דיכיל לסלוקא שלא ע"י מחלוקת אלא בחבורה שדעת אחת לכולם,
שפיר דמי. ומאן דלא יכיל לסלקא, לסלוקיה לנפשיה.
ע"כ נוהגים בספרד לקרות פסוק הראשון בקול רם, ומנהג טוב הוא להעיר הכוונה
בפסוק הראשון שהוא עיקר מקום כוונת הקריאה.
ויש נוהגין שנותנין ידיהם על פניהם בקריאת פסוק הראשון, וראייתם מפ"ב
דברכות (יג) רבי כד הוה מנח ידיה אעיניה הוה קרי לה. פירוש כוונתו שלא יסתכל
בדבר אחר שמונעו מלכוין. וכל מה שיעשה אדם לעורר הכוונה טוב הוא.
כתב רב עמרם וצריך להפסיק בין תיבה לתיבה. דעל ההיא (דפסחים נה) דאנשי יריחו
היו כורכין את שמע שלא ברצון חכמים מפורש בירושלמי שלא היו מפסיקין בין תיבה
57 http://www.daat.ac.il/he-il/toshba * דעת אתר * מעוצבת מהדורה * חיים אורח טור
57
לתיבה. וצריך להאריך בד' דאחד שיעור שיחשוב בלבו שהקב"ה הוא יחיד בעולמו למעלה
ולמטה ובד' רוחות העולם.
ויש נוהגין להטות הראש כפי המחשבה מעלה ומטה ולד' רוחות, ויש מפקפקין בדבר
משום הא דתניא הקורא את שמע לא יקרוץ בעיניו ולא ירמוז בשפתיו.
ואדוני אבי הרא“ש ז"ל היה אומר שאין לחוש דהתם הקריצה והרמיזה לצורך דבר אחר
ומבטלין הכונה, אבל הכא הרמיזה היא צורך הכוונה וגורמת אותה.
ירושלמי. אמר רב נחמן בר יצחק, ובלבד שידגיש בדלי"ת שלא תהא כרי"ש ונמצא מחרף,
ולא יחטוף בחי"ת שלא ימהר בה לקרותה בחטף, שאין פירוש משמעותה בחטף שום דבר
ולא יאריך באל"ף שלא יהא נראה כאי חד.
יש מפרשים מדקאמר ובלבד שלא יחטוף בחי"ת, אלמא שצריך להאריך בה כשיעור
שיחשוב בלבו שהוא יחיד בשמים ובארץ, ובדלי"ת יחשוב שהוא יחיד בד' רוחות. וראייתם
ממנחות דקאמר התם חטריה לגגיה דחי"ת להודיע שהוא חי וברומו של עולם ובד'
להמליכו בד' הרוחות כנגד הדל"ת.
האומר שמע שמע, פירוש שני פעמים, משתקין אותו, שנראה כשתי רשויות. ואיתמר
בירושלמי דווקא בצבור, אבל ביחיד שרי. ונראה שאין לחלק, דבגמרא דידן אינו מחלק.
והא דתניא האומר שמע שמע הרי זה מגונה, ומשמע אבל שתוקי לא משתקין ליה, ומשני
בגמרא הא דאמר פסוקא וכפליה, והא דאמר מלה וכפלה.
ופירש רש"י כשכופל הפסוק משתקין אותו, דמיחזי כשתי רשויות. אבל כשכופל המלה
אין משתקין אותו, אבל הוא מגונה.
ורב אלפס פירש בהפך, כשכופל המלה משתקין אותו.
וצריך לחוש לדברי שניהם. ואם כופל כל הפרשה אין לחוש.
וכתב ר"י שצריך לשתק אותם שאומרים באשמורות שמע שמע.
ואומרים בשכמל"ו, אע"פ שאינו מן הפרשה, משום הא דאיתמר בפסחים בפרק מקום
שנהגו:
כשקרא יעקב לבניו בקש לגלות להם הקץ, ונסתלקה ממנו שכינה. אמר שמא יש בכם
שאינו הגון, פתחו כולם ואמרו שמע ישראל ה' אלהינו ה' אחד. פתח הזקן ואמר בשכמל"ו.
ואמרינן נמי התם היכי ניעביד. נימריה, לא אמריה משה. לא נימריה, הא אמריה יעקב.
תקנו לומר אותו בחשאי, ע"כ נוהגין לאומרו בחשאי, אפילו במקומות שנוהגין לקרות כולה
בקול רם.
וצריך להפסיק מעט בין לעולם ועד לואהבת, וכן צריך להפסיק בין היום לעל לבבך, שלא
יהא נראה היום ולא למחר. ומהאי טעמא נמי צריך להפסיק בין אשר אנכי מצוה אתכם
היום, ובין לאהבה.
58 http://www.daat.ac.il/he-il/toshba * דעת אתר * מעוצבת מהדורה * חיים אורח טור
58
ירושלמי. צריך להפסיק בין נשבע לה' כדי להטעים יפה העי"ן שלא יהא נראה כה"י וצריך
להתיז זיי"ן דלמען תזכרו דלא לישתמע תשקרו או תשכרו והוי כעבדים המשמשים את
הרב ע"מ לקבל פרס.
והראב“ד הוסיף זיי"ן דוזכרתם דלא לשתמע בסמך וידגיש יו"ד דשמע ישראל שלא תבלע
וכן היו"ד דוהיו דלא לשתמע והא"ו וצריך ליתן ריוח בין וחרה אף דלא לשתמע וחרף וצריך
ליתן ריוח בין תיבה שתחלתה כסוף האות שלפניה כגון בכל לבבך על לבבכם בכל לבבכם
עשב בשדך ואבדתם מהרה הכנף פתיל אתכם מארץ וצריך ליזהר בכל אל"ף שאחר מ"ם
להפסיק כגון ולמדתם אותם שאם אינו מפסיק נראה כקורא מותם ושמתם את וראיתם
אותו וקשרתם אותם ולא בק"ש בלבד אלא אף בפסוקי דזמרה ובתפלה כמו ספרו בגוים
את כבודו, שבחי ירושלים את, ותקם את, ויראו העם את, וממליכים את.
וכתב הרמב“ם ז"ל, צריך לדקדק שלא ירפה החזק ולא יחזק הרפה ולא יניח הנד ולא
יניד הנח.
וכתב הראב“ד ולא ידעתי בנד הנח מה הפסד יש בו. ואם אמר על לבבך בנד בי"ת הניה
כדי להטעימה שלא תראה בוי"ו ואם יטעים יו"ד של והיו שלא תראה אל"ף וכן יו"ד של
ישראל שלא תראה אל"ף וכיוצא בזה יניד הנח ותבא עליו הברכה.
כתב הרב רבי יונה שצריך לקרותה בטעמיה כמו שהם בתורה וזהו פירוש דההיא דמקום
שנהגו שהיו כורכין את שמע שלא ברצון חכמים שלא היו קוראים אותה בטעמיה.
וכשיאמר וקשרתם לאות על ידיך ימשמש בתפילין של יד וכשיאמר לטוטפות בין עיניך
ימשמש בשל ראש.
ויש נוהגין למשמש גם בציצית כשאומר והיה לכם לציצית וראיתם אותו.
סימן סב
אף ע"פ שצריך לדקדק באותיותיה קרא ולא דקדק באותיותיה יצא ומכל מקום צריך ליזהר
לדקדק בהם דאמר רב חמא בר חנינא כל הקורא שמע באותיותיה מצננין לו גיהנם
ונקראת בכל לשון דדרשי' שמע בכל לשון שאתה שומע.
וכתב הרמב“ם ז"ל הקורא בכל לשון צריך ליזהר מדברי שיבוש שבאותו לשון וידקדק
באותו לשון כמו בלשון הקדש וצריך להשמיע לאזנו מה שמוציא מפיו לא השמיע לאזנו
יצא ובלבד שיוציא בשפתיו אבל בהרהור שמהרהר בלבו אינו יוצא דהרהור לאו כדבור
דמי לצאת ידי קריאה.
סימן סג
וקורא אותה בין מהלך בין עומד בין יושב, חוץ מפרקדן פירוש ששוכב על גביו.
59 http://www.daat.ac.il/he-il/toshba * דעת אתר * מעוצבת מהדורה * חיים אורח טור
59
והרמב"ם ז"ל כתב בין שפניו למעלה או פניו טוחות בקרקע לא יקרא ואפילו אינו ממש
על גביו אלא מוטה על צדו לא יקרא מפני שנראה כמקבל עול מלכות דרך גאוה ואם הוא
שמן ובעל בשר ואינו יכול להתהפך על צדו או מפני אונס אחר מטה מעט על צדו וקורא.
כתב רב עמרם מי שרוצה להחמיר לעמוד כשהוא יושב ולקרותה מעומד לא יאות עביד
ונקרא עבריינא וצריך לגעור בו שמצותה מיושב. ומיהו אם קורא מהלך צריך לעמוד
בפסוק ראשון.
ובעל הלכות גדולות כתב שצריך לעמוד עד על לבבך, וכן כתב הראב“ד.
ועיקר מקום הכוונה הוא פסוק ראשון הילכך אם אחר שקרא פסוק ראשון נרדם ולא יכול
לקרות בכוונה יצא.
הקורא את שמע לא ירמוז בעיניו ולא יקרוץ בשפתיו ולא יראה באצבעותיו ואם עשה כן
עליו הכתוב אומר ולא אותי קראת יעקב. ולא בכולה, אלא בפרק ראשון בלבד, אע"ג דלא
בעינן כוונה אלא בפסוק ראשון, הנך אסרינן להו בכל הפרק, משום שנראה כקורא דרך
עראי, וכתיב ודברת בם, ודרשי' עשה אותן קבע.
וכן הא דאמרינן האומנין עוסקין במלאכתן וקורין אפילו בראש שורות הבנין ובראש האילן
ואין צריכין ליבטל דוקא מפרק ראשון ואילך אבל בפרק ראשון צריכים ליבטל ממלאכתן
ולקרות מהאי טעמא שלא יהא כקורא דרך עראי אבל אין צריכין לירד לא הן ולא בעל
הבית אלא יכולין לקרות למעלה רק שיתבטלו בפרק ראשון ממלאכתן.
ירושלמי. הכתף אע"פ שמשאו על כתפו קורא את שמע אבל לא יתחיל בשעה שטוען ולא
בשעה שפורק מפני שאין לבו מיושב.
סימן סד
קראה למפרע לא יצא.
כתב הרמב“ם ז"ל במה דברים אמורים בסדר הפסוקים. אבל אם הקדים פרשה
לחברתה, אע"פ שאינו רשאי, יצא, לפי שאינה סמוכה לה בתורה. אע"ג דתנן למה קדמה
שמע לוהיה אם שמוע לכתחילה סדרוה לאומרה כן ואף ע"ג דתנן בין ויאמר לאמת ויציב
לא יפסיק היינו כשקורא הפרשיות בסדר תקנת חכמים. קרא פרשה וטעה בה אם יודע
היכן טעה, כגון שקרא כולה, אלא שדילג באמצע פסוק אחד חוזר לראש אותו פסוק וגומר
הפרשה. ואם אינו יודע היכן טעה יחזור לראש הפרשה. טעה בין פרשה לפרשה, שהוא
יודע שהוא בסוף הפרשה ואינו יודע אם בסוף הראשונה או בסוף השנייה, יחזור לסוף
פרשה ראשונה ויתחיל והיה אם שמוע. טעה בוכתבתם ואינו יודע אם בוכתבתם
שבפרשה ראשונה או בשנייה, חוזר לוכתבתם שבראשונה. וה"מ שלא התחיל למען ירבו
ימיכם אבל התחיל למען ירבו, בידוע שסיים פרשה שנייה, ואין צריך לחזור שכן הוא הרגל
לשונו לומר למען ירבו אחר פרשה שניה.
60 http://www.daat.ac.il/he-il/toshba * דעת אתר * מעוצבת מהדורה * חיים אורח טור
60
סימן סה
קראה סירוגין אפילו שהה בה כדי לגמור את כולה יצא והוא שלא שהה בינתים מחמת
אונס שעכבו מלקרות אבל אם שהה מחמת אונס שלא היה המקום ראוי לקרות או אונס
אחר אם הפסיק ושהה כדי לגמור את כולה כשחוזר לקרות צריך להתחיל מראש. קראה
ונכנס לבית הכנסת ומצא צבור שקורין צריך לקרות עמהם פסוק ראשון שלא יהא נראה
כאילו אינו רוצה לקבל עליו עול מלכות שמים עם חביריו.
סימן סו
בין הפרקים שואל בשלום אדם נכבד מפני כבודו ומשיב שלום לכל אדם ובאמצע אפילו
באמצע הפסוק שואל מפני היראה ומשיב מפני הכבוד.
ופירש רש“י מפני היראה אדם שירא ממנו שמא יהרגנו וכן.
כתב הרמב“ם ז"ל אנס.
ולא נהירא לאדוני אבי ז"ל דהא מילתא דפשיטא שאין לך דבר שעומד בפני פיקוח נפש.
ופירש הוא מפני היראה היינו יראת אביו או רבו, דכתיב איש אמו ואביו תיראו. ותנן מורא
רבך כמורא שמים. וכן פירשו הגאונים.
ולענין להפסיק לקדיש וקדושה ולברכו נחלקו הפוסקים.
יש אומרים אף ע"פ ששואל מפני היראה ומשיב מפני הכבוד אינו פוסק דכיון שעוסק
בשבחו של מקום אין לו להפסיק בשביל שבח אחר.
ובספר מצוות קטן כתב ועונין קדיש וקדושה ואמן של האל הקדוש ואמן של שומע תפלה
בכל מקום.
ויש אומרים שפוסק לכל אפילו באמצע דלא גרע ממה שפוסק לשאול מפני היראה
ולהשיב מפני הכבוד ולזה הסכים אדוני אבי ז"ל.
כתב בעל המנהיג הקורא את שמע וקראו החזן לעמוד בתורה צריך לעמוד לקרות
בתורה לכבוד התורה, מק"ו מכבוד הבריות ויראתם שמפסיק בשבילם. ואלו הן בין
הפרקים בין ברכה ראשונה לשנייה, בין שנייה לשמע, בין שמע לוהיה אם שמוע, בין והיה
אם שמוע לויאמר, בין ויאמר לאמת ויציב לא יפסיק.
וכתב הרמב“ם ז"ל לא יפסיק כדין בין פרק לפרק אלא כמו באמצע הפרק לשאול מפני
היראה ולהשיב מפני הכבוד.
ור"י פירש לא יפסיק כלל, אפילו כמו באמצע הפרק, אלא יאמר אני ה' אלהיכם אמת
שנאמר וה' אלהים אמת ואז יפסיק כמו באמצע הפ'. ואם אמר ה' אלהיכם אמת כדי שלא
להפסיק, ושהה אחר כך הרבה, אין צריך לחזור ולומר אמת, וגומ' כל הברכה וחותם בא"י
גאל ישראל, ואומר אמן אפילו יחיד אחר ברכותיו, כיון שהוא סיום של סדר ברכות.
61 http://www.daat.ac.il/he-il/toshba * דעת אתר * מעוצבת מהדורה * חיים אורח טור
61
ומתחיל להתפלל מיד, ולא יפסיק רק אם אירעו אונס שלא הניח תפילין קודם ק"ש ונזדמן
לו בינתים להניחן, יכול להפסיק לברך ולהניחן, כדי שיתפלל בתפילין. אבל אין לו להפסיק
לברך על טלית ללובשו.
ותקנו לומר אמת ויציב שחרית על החסד שעשה עמנו הקב"ה שגאלנו והעבירנו בים
ושקע צרינו בתוכו.
ואיתא בירושלמי צריך להזכיר באמת ויציב יציאת מצרים ומלכות וקריעת ים סוף ומכת
בכורות וצור ישראל וגואלו. ותקנו אמת ואמונה ערבית על הגאולה של עתיד שאנו
מאמינים ומקוים שיקיים לנו הבטחתו ויגאלנו בקרוב אי נמי על שאנו מפקידים בידו
נשמותינו בכל לילה מאמינים בו שישיבנה אלינו וזהו אמת ואמונה שיאמר ויקיים את דברו
להשיב הפיקדון והיינו דאמר רבה בר חיננא סבא משמיה דרב כל מי שלא אמר אמת
ויציב שחרית ואמת ואמונה ערבית לא יצא י"ח ופירוש לא יצא י"ח המצוה כתקנה אבל
לעולם יצא דברכות אינן מעכבות.
סימן סז
ספק אם קרא שמע או לא חוזר וקורא ומברך לפניה ולאחריה אבל אם יודע שקראה אלא
שמסופק אם בירך לפניה ולאחריה אינו חוזר ומברך.
סימן סח
בענין ההפסקה שמפסיקין בברכות שמע לומר קרוב"ץ, ראוי היה שלא להפסיק.
והרמ"ה נשאל על זה והשיב:
כך ראינו שאסור להפסיק והרי בפי' שנינו ברכות (יא.) במקום שאמרו לקצר אינו
רשאי להאריך ועוד שנינו כל המשנה ממטבע שטבעו חכמים בברכות לא יצא ידי
חובתו. ואשר הוגד לכם שאני יושב ביניהם ושומע ושותק, אמת הוגד לכם ולא מפני
שהדבר ישר בעיני אני בא בעת הקרובץ, אלא כדי שלא אמנע עצמי מסדר
הקדושות והקדישים ועניית אמן ולהתפלל עם הצבור. אך מה שהוגד לכם שיש בידי
למחות לא הוגד לכם האמת, על כן אמרתי הנח להם לישראל מוטב שיהו שוגגין
ואל יהו מזידין, וזו היא סיבת שתיקתי ומנהגי ביום הקרובץ. כיון שהתחיל שליח
ציבור ביוצר אור, אני מתחיל לברך לבדי בלחש כל הברכות בסדרן וקורא ק"ש
ומברך אחריה ברכת אמת ויציב אך איני גומרה מיד רק עד העונה לעמו ישראל
בעת שועם אליו, ומשם אני שותק. איני מברך ולא מדבר בדברי תורה ולא בדברי
שיחה עד ששליח ציבור מגיע למקום שפסקתי, ואני חותם עם הצבור ברכת אמת
ויציב בגאולה, ואני סומך גאולה לתפלה ע"כ.
62 http://www.daat.ac.il/he-il/toshba * דעת אתר * מעוצבת מהדורה * חיים אורח טור
62
וכן כתב הרמב"ם ז"ל: ברכות אלו עם שאר הברכות אין אדם רשאי לפחות מהן ולא
להוסיף עליהם אמנם נוהגין בכל המקומות לומר בהם קרובץ. וגם הראשונים אשר תקנום
היו גדולי עולם כמו רבי אלעזר הקליר וחבריו, וכן כתב הראב"ד למעט או להרבות
באמצע הברכה אין קפידא לפיכך נהגו להוסיף פיוטין במאורות ובאהבה ובזולתות.
וגם רבנו תם דחק לפרש ההיא דבמקום שאמרו לקצר וכו' כדי לקיים המנהג, ומכל מקום
טוב ויפה הדבר לבטלה למי שאפשר, כי היא סיבה להפסיק בשיחה בטלה בדברי הבאי.
גם פירש רבנו תם שפירש לקיים המנהג לא ישר בעיני א"א ז"ל.
סימן סט
תנן בפרק הקורא את המגילה עומד: אין פורסין על שמע בפחות מעשרה.
פירוש: אותם שבאו לבה"כ אחר שקראו הצבור שמע, אומר קדיש וברכו וברכה ראשונה
יוצר אור ולא יותר, ופורסין לשון חתיכה כמו פרוסה שאין אומרים אלא קצת ממנה.
ויש שמוסיפין עוד לאחר שסיימו ברכה ראשונה לומר אבות וגבורות ואומר קדושה ואתה
קדוש. וקאמר שלא יעשו זה בפחות מעשרה.
והיה אומר רבנו תם שצריך שיהיו שבעה שלא שמעו קדיש וברכו, ואז יאמר אע"פ
שהאחרים שמעו.
ותלמידי רש"י כתבו בשמו שאפילו בשביל אחד שלא שמע קדיש וברכו פורסין על שמע
ואפילו אותו שכבר שמע יכול לחזור ולפרוס בשביל האחד שלא שמע.
והכי איתמר נמי במס' סופרים במקום שיש תשעה או עשרה ששמעו קדיש וברכו ועמד
אחד שלא שמע בין אלו ששמעו ואמר קדיש וברכו וענו אלו אחריו יצא ידי חובתו ולזה
הסכים אדוני אבי הרא“ש ז"ל.
סומא שלא ראה מאורות מימיו יכול לפרוס על שמע ולברך יוצר המאורות שאע"פ שאינו
רואה הוא נהנה במאורות שרואים אחרים שיורוהו הדרך אשר ילך בה. וכן כתב א"א ז"ל
שיכול להתפלל ולהוציא אחרים, ובלבד שלא יקרא בתורה, שאסור לקרות בעל פה.
סימן ע
נשים ועבדים פטורין מק"ש וכן קטנים לרבנו תם דוקא בשלא הגיעו לחינוך ולרש“י אפילו
הגיעו לחינוך לא הטילו על אביו לחנכו בק"ש לפי שאינו מצוי אצלו כשמגיע זמן ק"ש בערב
או ישן הוא בבקר. חתן הכונס הבתולה פטור בין ביום בין בלילה ד' ימים וד' לילות
הראשונים אם לא עשה מעשה ומשם ואילך חייב אפילו אם לא עשה מעשה וכונס
האלמנה חייב ואם רצה חתן להחמיר ע"ע ולקרות קאמר ת"ק הרשות בידו רשב"ג אומר
שאינו רשאי ופסק א"א ז"ל כרשב"ג וכן פסק ר"ח ורב אלפס פסק כת"ק וכל שכן האידנא
שאפילו שאר כל אדם אין יכולין לכוין כל כך שאין חילוק בין חתן לשאר כל אדם וכן כתב
63 http://www.daat.ac.il/he-il/toshba * דעת אתר * מעוצבת מהדורה * חיים אורח טור
63
ה"ר מאיר מרוטנבורק שלא אמרו לפטור חתן אלא בזמן הראשונים שהיו מכוונין אבל
עכשיו אפילו שאר כל אדם אינו יכול לכוין והרמב"ם ז"ל כתב כל מי שפטור מלקרות ק"ש
אם רצה להחמיר על עצמו ולקרות קורא והוא שתהא דעתו מיושבת עליו אבל אם היה זה
הפטור מבוהל ותמה אינו רשאי לקרות עד שתתיישב דעתו עליו.
סימן עא
מי שמת לו מת שמוטל עליו לקוברו או אפילו אינו מוטל עליו לקוברו אם הוא מתאבל עליו
כמו אחותו נשואה פטור מק"ש ואפילו אם רוצה להחמיר על עצמו ולקרות אינו רשאי והכי
איתא בהדיא בירושלמי ואפילו אם יש לו מי שמשתדל בשבילו בצרכי הקבורה פטור והני
מילי בחול אבל בשבת וי"ט חייב כל היום עד הערב אבל בערב אינו חייב לפי שיכול
להחשיך על התחום ולהתעסק בצרכי קבורה המשמר המת אפילו אינו מתו פטור היו ב'
משמרים זה משמר וזה קורא וזה משמר וזה קורא וכן החופר קבר למת פטור וכל אדם
אסור לקרות בבית הקברות או בתוך ד' אמות של מת.
סימן עב
נושאי המטה וחלופיהן וחלופי חלופיהן בין שלפני המטה בין שלאחר המטה את שלמטה
צורך בהן לשאת אותה פטורין ואת שאין למטה צורך בהן חייבין לפיכך אין מוציאין את
המת סמוך לקריאת שמע אם הוא בענין שאין יכולין לקברו קודם ואם התחילו להוציאו אין
מפסיקין כדי לקרות. והרמב"ם ז"ל כתב אין מוציאים המת סמוך לק"ש אלא אם כן היה
אדם חשוב וא"א ז"ל לא חילק בין אדם חשוב לאחר. העם העוסקין בהספד בזמן שהמת
מוטל לפניהם נשמטים אחד אחד וקורין אין המת מוטל לפניהם הם יושבין וקורין והאונן
יושב ורומם ודוקא העם הבאים לשמוע ההספד אבל החזנין המספידין פטורים ודוקא ביום
הראשון אבל משם ואילך גם החזנין חייבים. קברו את המת וחזרו האבלים לקבל
תנחומים וכל העם הולכים אחריהם ממקום הקבר אל מקום שעומדים שם האבלים
לעשות שורה לקבל תנחומין אם יכולין העם להתחיל ולגמור אפילו פסוק אחד קודם
שיגיעו לשורה יתחילו ואם לאו לא יתחילו העומדים בשורה לנחמו שורות הפנימים שרואין
פני האבל פטורין החיצונים שאינן רואין פני האבל חייבין.
סימן עג
שנים שהיו ישנים במטה אחת, לא יחזיר זה פניו לכאן ויקרא וזה פניו לכאן ויקרא אלא
א"כ היה טלית מפסיק ביניהן. ואם היה ישן עם אשתו פסק רב אלפס קורא בחזרת פנים
אפילו בלא הפסקת טלית משום דחשיבא כגופו. ורש“י פסק דאף באשתו אסור בלא
הפסקת טלית. ואם היה ישן עם בניו ובני ביתו בעודם קטנים מותר בחזרת פנים בלא
64 http://www.daat.ac.il/he-il/toshba * דעת אתר * מעוצבת מהדורה * חיים אורח טור
64
הפסקת טלית ואם הם גדולים צריך להפסיק בטלית ועד כמה חשובים קטנים בתינוק עד
שיהיו לו י"ב שנים ובתינוקות עד שתהיה לה י"א מותר אפילו הביאו ב' שערות ובשנת י"ג
לתינוק ובשנת י"ב לתינוקת אם הביאו ב' שערות אסור בלא הפסקה ואם לא הביאו ב'
שערות מותר ומשנת י"ג ואילך לתינוק וי"ב לתינוקת אפילו לא הביאו ב' שערות אסור בלא
הפסקה.
סימן עד
היה ישן בטליתו ואינו יכול להוציא ראשו מפני הצינה חוצץ בטליתו על צוארו וקורא אע"ג
דלבו רואה את הערוה קאמר ת"ק דשרי וי"א על לבו דקסברי לבו רואה את הערוה אסור
ופוסק רש"י כת"ק דלכו רואה את הערוה מותר ור"י פסק כיש אומרים שאוסרים וכן פסק
רב אלפס ורבינו חננאל הילכך היה רוחץ במים צלולים אל יתכסה בהן ויקרא שלבו רואה
את הערוה ואם הם עכורים ואין ריחן רע מותר וכן אם לבו רואה את ערות חברו אסור
ושאר איבריו שרואין אותה אפילו עקבו שמכוון כנגדה מותר אבל אם נוגעים בה אסור בין
אם נוגעים בערותו או בערות חבירו לכן כתב הראב“ד כל איבריו שנוגעים בערוה אחד
ידיו ואחד ירכותיו שהערוה שוכבת עליהם אסור לקרות קריאת שמע מפני שהוא מתחמם
ומטריד היתה טליתו חגורה לו על מתניו יכול לקרות קריאת שמע אף על פי שאסור
להתפלל עד שיכסה לבו.
סימן עה
טפח המגולה באשה במקום שדרכה לכסותו אסור לקרות קריאת שמע כנגדה אפילו היא
אשתו וכן אם שוקה מגולה אסור לקרות כנגדה ושער של אשה שדרכה לכסותן אסור
לקרות כנגדן אבל בתולות שדרכן לילך פרועות הראש מותר. אסור לקרות כנגד ערוה
ערוה בעששית ורואה אותה דרך דופנותיה אסור לקרות כנגדה.
סימן עו
צואה בעששית מותר לקרות כנגדה אף על פי שרואה אותה. צואה בגומא מניח סנדלו
עליה וקורא דחשיבה כמכוסה ואם היה סנדלו נוגע בה אסור. העבירו צואה לפניו אסור
לקרות כנגדה ופי' חזיר כצואה עוברת דמי ואפילו בא מן הנהר. היתה צואה על בשרו
ומכוסה בבגדיו או שהכניס ידו בבית הכסא דרך חור ואינו מריח ריח רע רב הונא אמר
מותר לקרו' ורב חסדא אמר אסור לקרות ר"ח פסק כר"ח ורי“ף פסק כר"ה וכן דעת א"א
ז"ל אבל צואה בפי טבעת אפילו אם האי מכוסה אסור לקרות אפילו אם אינה נראית
כשהוא עומד ונראית כשהוא יושב וי"מ דרב הונא לא שרי בצואה על בשרו אלא במקום
שהיא נתכסית מאליה בלא מלבושים כגון אצילי ידיו וכיוצא בו. היה לפניו מעט צואה יכול
65 http://www.daat.ac.il/he-il/toshba * דעת אתר * מעוצבת מהדורה * חיים אורח טור
65
לבטלה ברוק שירוק בה ויקרא כנגדה והוא שיהא הרוק עבה ואין הביטול מועיל אלא לפי
שעה אבל אם לא יקרא מיד הרוק נימוח ונבלע בה ולא בטלה. ספק אם צואה עמו בבית
או לאו מותר לקרות כיון שאין דרך בית להיות בו צואה וכה"ג באשפה אסור ובספק מי
רגלים אפילו באשפה מותר ואם קרא במקום הראוי להסתפק בצואה ומצא בו אח"כ צריך
לחזור ולקרות אבל אם אין המקום ראוי להסתפק בו אין צריך לחזור ולקרות.
סימן עז
מי רגלים אסור לקרות כנגדן עד שיטיל לתוכן רביעית מים ואז מותר לא שנא ע"ג קרקע
או בכלי ובלבד שלא יהא עביט המיוחד להם לא שנא היו הן בכלי תחלה ונותן מים עליהן
ולא שנא היו המים בכלי תחלה.
וכתב הרמב“ם ז"ל רביעית למי רגלים של פעם אחת ואם הם יותר יוסיף מים כפי
השיעור.
סימן עח
היה קורא והתחילו מי רגליו שותתין על ברכיו פוסק עד שיכלו המים וחוזר לקרות אפילו
אם יש במים שעל בגדו טופח כדי להטפיח ואם שהה כדי לגמור כולה חוזר לראש ואם
לאו חוזר למקום שפסק.
סימן עט
ריח רע שיש לו עיקר כגון צואת אדם מסרחת אם היא מלאחריו צריך להרחיק ארבע
אמות ממקום שכלה הריח אפילו אם הוא תותרן שאינו מריח צריך להרחיק עד מקום
שיכלה הריח למי שמריח ומלפניו צריך להרחיק מלא עיניו אפילו בלילה שאינו רואה אותה
צריך להרחיק עד מקום שאינו יכול לראותה ביום היתה במקום גבוה עשרה טפחים או
עמוק עשרה או שהיתה בבית אחד והוא בבית אחר אפילו הפתח פתוח ויושב בצדה
ורואה אותה אם אין לה ריח יכול לקרות דכיון שהיא ברשו' אחרת קרינן ביה שפיר והיה
מחניך קדוש אבל אם יש לה ריח לא מהניא הפסק ולא שינוי רשות. חצר קטנה שנפרצה
במלואה לגדולה והגדולה עודפת עליה מכל צד אם צואה בגדולה אסור לקרות בקטנה אם
צואה בקטנה מותר לקרות בגדולה. צואת כלב וחזיר אם יש בהם עורות אז דינם כדין
צואת אדם לענין הרחק' ואם יש בהם עורות הוי כצואת שאר בהמה חיה ועוף שמותר
לקרות אצלם מיד בין אם היא לפניו או לאחריו אם אין בה ריח ואם יש בה ריח מרחיק עד
מקום שיכלה הריח. צואת חמור הרכה לאחר שבא מן הדרך וצואת חתול ונמייה ונבלה
מסרחת דינם כצואת אדם להרחיק מלפניו מלא עיניו ולאחריו ארבע אמות ממקום שכלה
הריח וכתב אחי ה"ר יחיאל ז"ל ההולך בדרך יכול להתפלל אע"פ שרואה צואה כנגדו אם
66 http://www.daat.ac.il/he-il/toshba * דעת אתר * מעוצבת מהדורה * חיים אורח טור
66
אין הריח בא לו דלא חיישי' למיעוט לתלותה בחמור ובסמוך לעיר י"א שיש לחוש לפי
שרוב הבהמות המצויות שם הם חמורי'. צואת תרנגולים ההולכין בבית דינם כשאר צואת
חיה אבל הלול שלהן שיש בו סרחון והוא מאוס דינו כצואת אדם לפניו מלא עיניו ולאחריו
ארבע אמות ממקום שכלה הריח. ריח רע שאין לו עיקר כגון הפחה אם יוצא ממנו אסור
בדברי תורה עד שיכלה הריח וכל שכן לקריאת שמע ואם הוא יוצא מחבירו מות' בדברי
תורה מיד ובקריאת שמע אסור עד שיכלה הריח.
סימן פ
מי שברי לו שאינו יכול לעמוד על עצמו מלהפיח עד שיגמור ק"ש ותפלה כתב א"א ז"ל
מוטב שיעבור זמן ק"ש ותפלה ולא יתפלל ממה שיתפלל בלא גוף נקי ואם עבר זמן תפלה
אנוס הוא ודינו כשכח ולא התפלל שחרית שמתפלל מנחה שתים ואם יראה לו שיכול
לעמוד על עצמו בשעת ק"ש יניח תפילין בין אהבה לקריאת שמע ויברך עליהן כיון דאנוס
הוא יכול להפסיק ולהניח.
סימן פא
קטן שיכול לאכול כזית בכדי שיכול גדול לאכול ד' ביצים מרחיקין מצואתו או ממי רגליו.
היה קורא וראה צואה כנגדו ילך כדי שיזרקנה מאחריו ארבע אמות ואם א"א כגון שיש
לפניו נהר או דבר אחר המעכבת ילך כדי שיניחנה לצדדין ד' אמות.
סימן פב
לענין צואה כמה תהא לחה ויהא אסור לקרות כנגדה אסיקנא אמר רבא צואה בחרס
אסורה מי רגלים כ"ז שמטפיחין פירוש טופח כדי להטפיח כגון שאם מניח ידו עליהם
תעלה בה לחות שאם יניחנה על דבר אחר מקבל ממנה לחות ואם אינם לחין כל כך מותר
והיכי דמי צואה כחרס ואסיקנא דאפילו אם היא יבשה כל כך שאם יזרקנה נפרכת אסור
עד שתפרך ע"י גלילה שיותר בקל נפרכת ע"י זריקה מע"י גלילה אבל כשהיא נפרכת על
ידי גלילה אז היא כעפר ומותר.
סימן פג
כשם שאסור לקרות כנגד צואה כך אסור לקרות כנגד בית הכסא אפילו אין בו צואה ודוקא
ישן אבל חדש מבעיא אם מותר לקרות אפילו בתוכו או לא ולא אפשיטא וכתב הראב“ד
כיון דלא אפשיטא אזלינן לקולא דקיימא לן הזמנה לאו מילתא היא ומשום גזירה או משום
בזיון הוא דמבעיא לן הלכך אזלינן לקולא והרמב"ם ז"ל כתב לחומרא וכן דעת א"א ז"ל.
67 http://www.daat.ac.il/he-il/toshba * דעת אתר * מעוצבת מהדורה * חיים אורח טור
67
ודוקא בתוכו אבל כנגדו מותר. ואם אמר בית זה יהיה לבית הכסא ואמר על בית אח' וגם
זה דינם שוה כבית שהזמינו לבית הכסא ואם אמר על השני ובית זה ולא אמר גם זה
מבעיא אם הוה דינו כדין הראשון ויש מפרשים לקולא. וקורא בו לכתחלה והרמב"ם ז"ל
כתב לחומרא שאם קרא יצא אבל לכתחלה לא יקרא אמר רבא הני בתי כסאות דפרסאי
אף ע"ג דאית בהו צואה כסתומין דמו ומותר לקרות בהן פירש רש“י שהן בחפירה ופיהן
ברחוק ד' אמות מן הגומא והרעי מתגלגל ונופל למרחוק ומיירי שאין בהן ריח וכת' ר"י בתי
הכסא שלנו אע"פ שהן סתומים רגילים להשתין בהן ואין ראוי לקרות בהן.
סימן פד
מרחץ חדש שלא רחצו בו מותר לקרות בו ובישן בבית החיצון יש שם ק"ש ותפלה ומניח
תפילין ויש שאיל' שלום ובבית הפנימי הכל אסור וצריך לחלוץ תפיליו ובאמצעי יש שאילת
שלום ולא ק"ש ותפלה ואינו מניח תפילין אבל היו בראשו אין צריך לחלצן.
סימן פה
לא ילך אדם במבואות המטונפות ויניח ידו על פיו ויקרא את שמע ולא עוד אלא אפילו היה
קורא ובא צריך להפסיק ואם לא פסק עליו הכתו' אומר וגם אני נתתי להם חוקים לא
טובים ומשפטים בל יחיו בהם ואם פסק עליו הכתוב אומר ובדבר זה תאריכו ימים
וכשיחזור פסק רב אלפס חוזר למקום שפסק אפילו שהה כדי לגמור את כולה ור"י פסק
אם שהה כדי לגמור את כולה חוזר לראש דודאי היכא שהפסיק באמצע בלא אונס שאם
היה רוצה היה יכול לקרות בהא קיימא לן שאפילו שהה כדי לגמור את כולה חוזר למקום
שפסק אבל זה שהוצרך לפסוק מפני המקום שאינו ראוי לקרות אם שהה כדי לגמור כולה
חוזר לראש וכן בהלל ובתפלה ומגילה.
סימן פו
הרוחץ במים סרוחים או במי משרה ששורין בהן פשתן או קנבוס לא יתכסה בהן ויקרא
ואסור לקרות כנגדן כמו כנגד הצואה לפניו כמלא עיניו ואחריו ארבע אמות ממקום שכלה
הריח.
סימן פז
גרף של רעי ועביט של מי רגלים הן כצואה לפניו מלא עיניו ולאחריו ארבע אמות ממקום
שכלה הריח אפילו אם אין בהם כלום ואפילו אם הטיל בהן מים לא מהני ודוקא אם הן של
חרס או של עץ שנבלע בתוכו ומלאין זוהמא אבל אם הן של זכוכית או של חרס מצופין
68 http://www.daat.ac.il/he-il/toshba * דעת אתר * מעוצבת מהדורה * חיים אורח טור
68
באבר או כלי מתכת מותר כתב אבי העזרי שאם כפאו על פיו מותר הואיל ומכוסה דלא
גרע מצואה בעששית ונראה לי כיון שהוא בלוע בתוכו שהוא אסור דברו כתוכו ואם הגרף
והעביט בבית בהא פליגי ביה תנאי רשב“א אמר אפילו בית של מאה אמה חשיב כולו
כארבע אמות ולא יקרא עד שיוציאנו או יניחנו תחת המטה דאז חשיב כאילו הוא ברשות
אחרת ורשב"ג לא מחשב כל הבית כארבע אמות וסבר דאם הן אחר המטה קורא מיד
דמטה חוצצת וחשיב כאילו הוא ברשות אחרת לפני המטה מרחיק ממנו ארבע אמות
ורבנן סברי אין חלוק בין לפני המטה ולאחריה אלא בכל ענין מרחיק ממנו ארבע אמות
ולית הלכתא כרשב“א דחשיב כל הבית כארבע אמות דרבא פסק דלא כוותיה ולענין מטה
אם תחוץ פסק גאון כרשב"ג שחוצצת מהא דבעי רב יוסף מרב הונא מטה פחותה מג'
כלבוד דמי גדה"ו זח"ט מאי א"ל לא ידענא עשר' לא מיבעיא לי דכרשותא אחריתא דמיא
אמר רבינא הלכת' פחות מג' כלבוד דמי י' רשות אחריתי היא גדה"ו זח"ט בעי מיניה רב
יוסף מרב הונא ולא פשיט ליה ולחומרא והגאון מפרש להך בעיא אליבא דרשב"ג דפחות
מג' אינה חוצצת ודאי ובי' חוצצת מג' עד י' מבעיא ליה וכיון דמבעיא ליה אליביה פסק
כוותיה דעד י' אינה חוצצת ומיהו לפי רש"י אין ראיה משם לפסוק כרשב"ג שהוא פירש
הבעיא אליבא דרשב“א ואתחת המטה קאי דפחות מג' כלבוד דמי וחשיב כמכוסה
למעלה מי' כאילו הוא ברשות אחרת ולא חשיב כמכוסה תחתיה מג' עד י' מבעיא ליה ולפי
זה תחת המטה עד ג' שרי דחשיב כמכוסה וכן כתב הראב“ד דאפילו רשב“א דמחמיר
מודה בהא.
סימן פח
כל הטמאין קורין בתורה וקורין שמע ומתפללין חוץ מבעל קרי שבא מקלות ראש לכך
אסור בד"ת ובק"ש ובתפלה והאידנא שרי דאמר רב נחמן בר יצחק נהוג עלמא כר"י בן
בתירא בד"ת דאמר ד"ת אין מקבלין טומאה ואין צריך טבילה וכן כי אתא זעירי אמר
בטלוה לטבילתא כר"י ב"ב ולאו דוקא לטבילתא אלא הוא הדין נמי רחיצה בט' קבין לא
בעי דהא ר"י לא מצריך אפילו רחיצה וקאמר דנהוג עלמא כוותיה לגמרי כתב רב אלפס
איכא מ"ד הא דאמר בטלו לטבילתא בין לד"ת בין לק"ש ותפלה ואיכא למ"ד דוקא לד"ת
אבל לתפלה בעי טבילה ולאו דוקא טבילה אלא רחיצה בט' קבין ורבינו האי ז"ל כתב כיון
דבגמרא ליכא האי מלתא בהדיא נקוט מנהג כל ישראל בידך שבעלי קריין אע"פ שאין
להם מים אינן מתפללין עד שירחצו וה"ר ישעיה כתב שאין חילוק בין ק"ש לתפלה וכן
כתב בהלכות גדולות והשתא נהוג עלמא דקרי בעל קרי בתורה בק"ש ותפלה ויורד לפני
התיבה קמי טבילה ונראה כיון דתלי במנהגא אזלינן בכל דוכתא בתר מנהגא דנהיגי ביה
והאידנא לא נהוג בטבילה ולא ברחיצה לא לד"ת וק"ש ולא לתפלה וכן כתב הראב“ד לא
נהוג עלמא כר"י אלא בטבילה אבל ברחיצה לא נהוג כותיה וזעירי מצריך ט' קבין ומיהו
69 http://www.daat.ac.il/he-il/toshba * דעת אתר * מעוצבת מהדורה * חיים אורח טור
69
בכל מקומותינו לא נהוג (ס"א נהוג) כותיה אף בט' קבין וסמכו על הירושלמי דגרסינן התם
גבי יוה"כ אסור בתשמיש המטה השתא ברחיצה אסור בתשמיש לכל שכן כלומר אסור לו
להתפלל בעודו בעל קרי עד שיטבול וכיון שאסור ברחיצה כל שכן בתשמיש המטה ומשני
במקום שאין טובלין ואם איתא שצריך ט' קבין מאי משני אכתי ברחיצה אסור כל שכן
בתה"מ.