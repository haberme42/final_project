סימן תרע
מאי חנוכה.
דתניא בכ"ה בכסליו יומי חנוכה תמניא אינון דלא למספד בהון ודלא למגזר בהון
תעניתא. שכשנכנסו יוונים בהיכל טמאו כל השמנים שבהיכל וכשגברה יד מלכות בית
חשמונאי ונצחום בדקו ולא מצאו אלא פך אחד של שמן שהיה חתום בחותמו של כ"ג, ולא
היה בו אלא כדי להדליק יום אחד, ונעשה בו נס והדליקו בו ח' ימים. לשנה אחרת קבעום
ח' יו"ט בהלל ובהודאה. פירש לומר בו על הנסים בהודאה אבל מותרין הן בעשיית
המלאכה ונוהגות הנשים שלא לעשות מלאכה בעוד שהנרות דולקות ואין להקל להן.
וגם אם יש מקומות שנוהגין איסור בכל היום אין להקל להן משום דברים המותרים
ואחרים נהגו בהן איסור אי אתה רשאי להתירם בפניהם. וקראום חנוכה חנו בכ"ה והיה
אומר הר"מ מרוטנבורג ז"ל שרבוי הסעודה שמרבים בהם הן סעודת הרשות, שלא קבעו
אלא להלל ולהודות ולא משתה ושמחה. אין מספידין בהם אלא לחכם בפניו ולעיל
בהלכות ר"ח כתבתי אם יש לומר בהן צידוק הדין.
סימן תרעא
ויען כי אירע הנס בנרות, תקנוה להדליק נרות בכל לילה כדי להזכיר הנס. וצריך כל
אדם ליזהר בהן מאד, ואפילו עני המתפרנס מן הצדקה שואל או מוכר כסותו ולוקח שמן
להדליק. והזהיר בהן יהיו לו בנים ת"ח.
וכמה נרות הם בליל ראשון מדליק אחד מכאן ואילך מוסיף והולך אחד בכל לילה עד
שבאחרונה יהיו שמנה ואפילו אם רבים בני הבית לא יעשה יותר. נר שיש לו ב' פיות עולה
בשביל שנים כגון מליל ראשון ואילך. ואם מילא קערה שמן והקיפה פתילות אם כפה עליה
כלי כל פתילה עולה בשביל נר אחד, לא כפה עליה כלי אפילו לנר אחד אינו עולה לפי
שהיא כמדורה.
וכתב אדוני אבי הרא"ש ז"ל מסתברא שלא הרחיקם זה מזה עד כאצבע אבל אם
הרחיקם זה מזה עד כאצבע, שאינו נעשה כמדורה יצא.
ונראה לי דאפילו הרחיקם אין להתיר בלא כפיית כלי, דמה גבול יש בהרחקה אם
הפתילות גסות והלהב גדול אפילו יותר מכאצבע מתחברות, ואם הם דקות אפילו פחות
מאצבע סגי. להכי קאמרינן כפיית כלי דהוא מלתא דפסיקא.
516 http://www.daat.ac.il/he-il/toshba * דעת אתר * מעוצבת מהדורה * חיים אורח טור
516
ומניחה על פתח הסמוך לרשות הרבים מבחוץ אם הבית פתוח לרשות הרבים מניחה על
פתחו ואם החצר פתוח לרשות הרבים מניחה על פתחה. ואם הוא דר בעלייה שאין לו
פתח פתוח לרשות הרבים, מניחה בחלון הסמוך לרשות הרבים. ובשעת הסכנה שאינו
רשאי לקיים המצוה, מניחה על שולחנו ודיו.
וצריך נר אחר להשתמש לאורו. ואם יש מדורה אין צריך נר אחר שיוכל להשתמש לאור
המדורה ואם הוא אדם חשוב, שאין דרכו להשתמש לאור המדורה, צריך נר אחר אפילו
אם יש מדורה.
מצוה להניחה למטה מעשרה טפחים. ואם הניחה למעלה מי' יצא. אבל אם הניחה
למעלה מכ' אמה, אפילו בדיעבד לא יצא דלא שלטא ביה עינא וליכא פירסומי ניסא.
וכתב ה"ר יואל הלוי דוקא כשמניחה בחוץ אבל כשמניחה בבית אפילו למעלה מעשרים
אמה כשירה כדאמרינן גבי סוכה אם דפנות מגיעות לסכך אפילו למעלה מכ' אמה כשירה
דשלטא ביה עינא.
ונראה לי שאין הנידון דומה לראייה דהתם בעינן שתשלוט עינו בגג וכיון שהמחיצות
מגיעות לגג על ידם ישלוט עינו בגג אבל הכא שצריך שישלוט עינו בנרות כיון שהוא
למעלה מכ' דלא שלטא ביה עינא מאי נפקא מינה בגג שהוא עדיין למעלה ממנו בשבילו
לא שלטא ביה עינא טפי.
וה"ר מאיר מרוטנבורג ז"ל היה מדקדק להניחה למעלה מג' טפחים ולמטה מי'.
ומצוה להניחה בטפח הסמוך לפתח משמאל כדי שתהא מזוזה מימין ונר חנוכה משמאל.
וכתב אבי העזרי שאם אין מזוזה בפתח מניחה מימין ובספר המצות הקטן כתב שאם
מניחה בדלת עצמה יניחנה מחציו של כניסה לצד שמאל ובבהכנ"ס מניחה לדרום זכר
למנורה שהיתה בדרום ע"כ.
חצר שיש לה ב' פתחים מב' רוחות צריך להדליק בב' פתחים שלא יחשדוהו העוברים
לומר כשם שלא הדליק בזה הפתח כך לא הדליק באחרת. הילכך אם ב' הפתחים מרוח
אחת שיכולין לראות כאחד די לו באחד מה.ן וכתב בעל התרומה לדידן שמדליקין בפנים
אפילו בב' רוחות די לו באחד מהן שאין היכירא אלא לבני הבית, והם יודעים ששני
הפתחים של איש אחד. ונראה שאין להקל ואף לדידן איכא חשש כיון שמדליקין בפתח
הבית העוברין רואין שלא הדליק ואיכא חשד.
סימן תרעב
מצותה מסוף שקיעת החמה עד חצי שעה מן הלילה שאז העם עוברין ושבין ורואין
בביתם ואיכא פירסומי ניסא. הילכך צריך ליתן בה שמן כזה השיעור ואם נתן בה יותר
517 http://www.daat.ac.il/he-il/toshba * דעת אתר * מעוצבת מהדורה * חיים אורח טור
517
יכול לכבות לאחר שיעבור זה הזמן וכן יכול להשתמש לאורה לאחר זה הזמן שעבר עיקר
מצותה ומכל מקום עדיין זמנה כל הלילה.
ודלא כהרמב"ם ז"ל שכתב שכח או הזיד ולא הדליק עם שקיעת החמה מדליק עד
שתכלה רגל מן השוק. עבר זה הזמן אינו מדליק אבל אם עבר כל הלילה ולא הדליק לא
ידליק ביום המחרת, דשרגא בטיהרא מאי אהני. וכן לא ישלים בלילה של אחריו שכבר
עבר זמנו. וכן כתב ה"ר יצחק ב"ר יהודה.
והתוספות כתבו דלדידן אין צריך לדקדק בזמן שנתנו חז"ל שיעור שלא נתנוהו אלא להם
שהיו מדליקין בחוץ, ולאחר זה הזמן אין עוברין ושבין אבל אנו שמדליקין בבית ואין
היכירא אלא לבני הבית אין להקפיד על הזמן. וכתב בספר המצוות ומכל מקום נכון
להדליק בעוד בני הבית נעורין ונראה שאף לדידן צריך לדקדק בשיעור שאע"פ שמדליקין
בפנים כיון שמדליקין בפתח הבית והוא פתוח יש היכירא לעוברים ושבים.
סימן תרעג
כל השמנים והפתילות כשרים לה בין בחול בין בשבת אף הפסולים לנר של שבת מפני
שאין אורן יפה ושאין השמן נמשך אחר הפתילה כשרים לה דלא חיישינן שמא תכבה
ויחזור וידליקנה שאף בחול אם כבתה קודם שעבר זמנה אין צריך לחזור ולהדליקה ולא
חיישינן נמי שמא יטה מפני שאין אורן יפה שהרי אסור להשתמש לאורה לא שנא תשמיש
של קדושה כגון ללמוד ולא שנא שאר תשמיש ואפילו תשמיש עראי בעלמא כגון לעיין
מעות לאורה אסור.
ובעל העיטור כתב דוקא תשמיש של חול אבל תשמיש של קדושה שרי. ולא נהירא
לאדוני אבי הרא"ש ז"ל. ומפני שאסור להשתמש לאורה מוסיפין נר אחד שאם ישתמש
לאורה שיהא השימוש לאור אותו הנר.
שאלו לאחי ה"ר יחיאל.
נרות חנוכה שמדליקין אחד יותר בסתם לשמש ולא פירש איזה מהם יכול אח"כ לברור
איזה שירצה להיות שמש אפילו הראשון או האמצעיות או דווקא האחרון והכי מסתברא.
תשובה:
נרות חנוכה אין להפסיק בהן הלכך האחרון יהיה שלא לשם נר חנוכה שאם ישתמש לאורן
ישתמש לאור אותו הנר. ואין שם שמש עליו כי השמש הוא המדליק בו הנרות ע"כ.
וה"ר מאיר מרוטנבורג לא היה מדליק בנר של חרס אלא בשל מתכת, וכשלא היה לו
אלא של חרס היה לוקח חדשים בכל לילה וכשלא היה לו חדשים היה מסיקן באור דהוו
כמו חדשים. דהכי איתא במסכת סופרים אין מדליקין בנר ישן. אין לו רק ישן מלבנו באור
518 http://www.daat.ac.il/he-il/toshba * דעת אתר * מעוצבת מהדורה * חיים אורח טור
518
יפה. וסתם נר שהוא של חרס. הלכך בשל מתכת אין צריך חדש ושל זכוכית או חרס
מצופה דינו כמתכת.
סימן תרעד.
מדליקין מנר לנר. ודוקא בנר עצמו שיכול להדליק אחד מחבירו, אבל אסור להדליק בה
נר אחר של חול, אפילו להדליק נר אחר של חנוכה, כל שכן שאין להדליק בה נר אחר של
חול לצרכו.
ובספר התרומה התיר להדליק מנר לנר ע"י של חול. והשיב נר של שבת ושל בהכנ"ס
כולם של מצוה, שיכול להדליק מזה לזה. ואדוני אבי ז"ל כתב כסברא ראשונה.
סימן תרעה.
הלכתא הדלקה עושה מצוה ולא הנחה. שאם היתה מונחת במקומה שלא לשם מצות
חנוכה מדליקה שם ואין צריך להסירה ולהניחה לשם מצות חנוכה.
הילכך עששית שהיתה דולקת כל היום לערב מכבה ומדליקה לשם מצוה ומכל מקום צריך
שידליקנה במקום הנחתה שאם הדליקה בפנים והוציאה לחוץ לא יצא, שהרואה אומר
לצרכו הוא מדליקה. וכן אם מדליקה ואוחזה בידו במקומה לא יצא, שהרואה אומר לצורכו
הוא אוחזה.
וכיון שעיקר המצוה בשעת ההדלקה, צריך שיהא בנר שיעור שמן קודם שידליק אבל לא
ידליק ויתן שמן אח"כ, ולא ידליקנה חרש שוטה וקטן. אבל אשה מדלקת שאף היא היתה
בנס וחייבת בה.
סימן תרעו.
המדליק בליל ראשון מברך להדליק נר של חנוכה ושעשה נסים ושהחיינו. ואם לא בירך
זמן בליל ראשון, כתב אדוני אבי הרא"ש ז"ל בתשובה, דמברך בליל ב' או אימתי שיזכור.
מליל ראשון ואילך מברך שתים, להדליק ושעשה נסים. והרואה הנרות מברך בליל ראשון
שתים שעשה נסים ושהחיינו, מכאן ואילך אינו מברך אלא שעשה נסים לבד. ודוקא שאינו
עתיד להדליק ואין מדליקין עליו, כגון שהולך בדרך ורואה הנרות בעיר, אבל בענין אחר
אין צריך לברך.
גרסינן במסכת סופרים המדליק אחר שהדליק אומר:
הנרות הללו אנו מדליקין על התשועות ועל הנסים ועל הנפלאות שעשית לאבותינו
ע"י כהניך הקדושים וכל שמונת ימי חנוכה הנרות הללו קודש הן ואין לנו רשות
519 http://www.daat.ac.il/he-il/toshba * דעת אתר * מעוצבת מהדורה * חיים אורח טור
519
להשתמש בהן אלא לראותן בלבד כדי להודות לשמך על נפלאותיך ועל ניסיך ועל
ישועתך.
וכן היה נוהג ה"ר מאיר מרוטנבורג ואדוני אבי הרא"ש ז"ל.
סימן תרעז.
אכסנאי חייב להדליק בפני עצמו ואינו יוצא בשל בעל הבית. ומיהו בפרוטה שיתן לו
וישתתף עמו סגי ואם מדליקין עליו בביתו אין צריך יותר ואם יש לו פתח פתוח לעצמו אינו
יוצא במה שמדליקין בביתו ולא במה שישתתף עם בעל הבית אלא צריך להדליק בפתחו.
כתב אדוני אבי הרא"ש ז"ל בתשובות:
בן האוכל אצל אביו או האוכל אצל חבירו ויש לו בית מיוחד לשינה צריך להדליק שכיון
שיש לו בית מיוחד לשינה, והעולם רואין אותו נכנס ויוצא בו, איכא חשדא אם אינו מדליק
שאין העולם יודעין שאוכל במקום אחר. ואפילו לדידן שאנו מדליקין בפנים, ומסתמא בני
חצר יודעין שאוכל במקום אחר, אפילו הכי שייך חשד כי השכנים עוברים ושבים לפני
פתח הבית ורואים שאינו מדליק. ע"כ.
כתב רב שר שלום אנשים הרבה הדרים בחצר אחד שורת הדין שמשתתפין כולן בשמן
ויוצאין כולן בנר אחד, אבל להידור מצוה כל אחד ואחד מדליק לעצמו על פתח ביתו ואי
פתח חד בבא לנפשיה חייב לאדלוקי משום חשדא.
הנותר מן השמן והפתילות בליל ראשון מוסיף עליו ומדליק בליל ב' נותר בליל ב' מוסיף
עליו ומדליק בג' וכן בכל הלילות נותר ממנו בליל ח' עושה לו מדורה ושורפו בפני עצמו
שהרי הוקצה למצותו.
ואם נתערב ממנו בשמן אחר ואין ששים לבטלו, כתב ה"ר מאיר מרוטנבורג שאין להוסיף
עליו כדי לבטלו ולא דמי לעצים שנשרו מן הדקל לתוך התנור ביו"ט שמרבה עליהם עצים
מוכנין ומבטלן דשאני התם שאין נהנה מהן עד אחר ביעורן אבל הכא נהנה ממנו בשעה
שהנר דולק. ואסור ג"כ לשהותו לשנה הבאה לנר של חנוכה, דחיישינן שמא יבא ליהנות
ממנו, כיון ששוהה אותו לזמן מרובה. ואפילו אם נותנו בכלי מאוס חיישינן הלכך אין לו
תקנה.
סימן תרעח.
מי שאין ידו משגת לקנות נר חנוכה ונר של שבת, יקנה של שבת ולא של חנוכה. יש לו
של שבת ואין לו לקנות של חנוכה ויין לקידוש היום יקנה נרות ולא יין.
520 http://www.daat.ac.il/he-il/toshba * דעת אתר * מעוצבת מהדורה * חיים אורח טור
520
סימן תרעט.
כתב בעל הלכות גדולות נר של שבת ושל חנוכה ידליק של חנוכה ברישא דאי מדליק של
שבת ברישא איתסר ליה לאדלוקי של חנוכה דהא קבליה לשבת.
והתוספות כתבו שאין הקבלה תלויה בהדלקה ויכול להדליק של שבת תחלה ואח"כ של
חנוכה כל זמן שלא קבלו לשבת.
סימן תרפ.
בליל שבת צריך ליתן שום דבר לחוץ בין הנרות לפתח בשביל הרוח שלא יכבה הנרות
כשפותח הדלת דנר שאחורי הדלת אסור לפתוח ולנעול כנגדו.
כתב הר"ם מרוטנבורג.
כשהייתי בצרפת ראיתי את מורי ה"ר שמואל שלא היה לו מקום אחורי הדלת
להדליק נרות של חנוכה והיה קובע אותם בדלת עצמה אחורי הדלת ונתן הוא טעם
לדבר דכיון שהדלת בטלה לגבי בית חשיבא כמחובר לקרקע ולא חשיב כמטלטל
הנר כשפותח ונועל הדלת ואין לומר כשפותח או נועל מטה השמן או השעוה אל
הפתילה או מרחיקה ממנו ונמצא מכבה או מבעיר דהא נר שעל הטבלא מנער את
הטבלא והוא נופל ולא חיישינן להא שמטה השמן לפניו או לאחריו דלא שייך כי האי
גוונא מכבה או מבעיר ואפילו אי שייך דבר שאין מתכוין מותר ולאו פסיק רישיה הוא
ע"כ.
ולפי מה שפירש ר"י בההוא דנר שאחורי הדלת אסור לנעול ולפתוח הוא אסור שפירש
שהנר תקוע באחורי הדלת ובפתיחתו ובנעילתו מרחיק השמן מן הפתילה או מקרבה
אליה וההיא דנר שעל הטבלא מעמיד כשאין בו שמן דחשיב ליה פסיק רישיה אם יש בו
שמן.
סימן תרפא.
ירושלמי. במוצ"ש אין מבדילין בנר של חנוכה שאין נהנין לאורו ואין מברכין על הנר עד
שיאותו לאורו.
סימן תרפב.
כל ח' ימי חנוכה מזכיר של חנוכה פירוש על הניסים בתפלה ובברכת המזון ואומרו
בתפלה בברכת מודים ובברכת המזון בברכת הארץ ואם לא אמרו אין מחזירין אותו.
521 http://www.daat.ac.il/he-il/toshba * דעת אתר * מעוצבת מהדורה * חיים אורח טור
521
ורבינו תם היה חוזר אם נזכר קודם שעקר רגליו ואינו נראה לר"י וכן דעת אדוני אבי
הרא"ש ז"ל.
ומכל מקום אם נזכר באותה ברכה כל זמן שלא הזכיר השם אפילו בין אתה לשם חוזר
ובמוסף של שבת ור"ח שבחנוכה צריך להזכיר נס של חנוכה אע"פ שאין מוסף בחנוכה.
יש שאין אומרים כשם שעשית וכו' לפי שאין אומרים תפלה בהודאה.
ויש אומרים כיון שצורך רבים הוא יכולין לאומרו כמו יעלה ויבא שאומר בעבודה אף על גב
דלא ישאל אדם צרכיו בג' ראשונות וג' אחרונות אלא כיון שצורך רבים הוא שפיר דמי.
ובסדר רב עמרם ישנו.
ואדוני אבי הרא"ש ז"ל לא היה אומר אותו אלא היה מסיים ועשית להם ניסים וגבורות
בימים ההם בעת הזאת.
סימן תרפג.
כל ח' ימי חנוכה גומרין הלל ודין קריאתו כתבתי מקצתן בהלכות ר"ח ומקצתן בהלכות
סוכה.
סימן תרפד.
וקורין בפרשת נשא בנשיאים ג' בכל יום ומפרש בפסיקתא משום שנשלם מלאכת המשכן
בכ"ה בכסלו ומתחילין בויהי ביום כלות משה. ויש מקומות שמתחילין בברכת כהנים
ומנהג יפה הוא לפי שנעשה הנס על ידי כהנים.
וכן הסדר ביום הראשון מתחיל ביום כלות משה וקורא אותו עם כהן לוי ישראל קורא ביום
הראשון ביום השני קורא כהן וביום השני עד פר אחד בן בקר ולוי עד וביום השלישי
וישראל חוזר וקורא וביום השני. וכן בכל יום.
ביום השמיני מתחילין ביום השמיני וגומרין כל הסדר.
ויש מקומות שקורין עד פרשה ראשונה של בהעלותך כדי להשלים של חנוכה בסדר
הנרות ומנהג יפה הוא.
ושבת שבחנוכה מוציאין ב' ספרים באחד קורא עניינו של יום ובשני של חנוכה ומפטיר
בנרות דזכריה רני ושמחי ואם חל בו ב' שבתות מפטירין בשנייה במלכים בנרות של
שלמה.
ואם חל ר"ח טבת בשבת מוציאין שלשה ספרים וקורין ששה בעניינו של יום ובשנייה קורא
אחד של ר"ח ומתחיל וביום השבת ובשלישית קורא ומפטיר בשל חנוכה ומפטיר בנרות
דזכריה ואם חל ר"ח בחול מוציאין ב' ספרים וקורין באחד ג' בענין ר"ח ובשנייה קורא אחד
בענין חנוכה.





סימן תרפה.
סדר הפרשיות.
ר"ח אדר שחל להיות בשבת קורין פרשת שקלים שהוא כי תשא שהוא מענין השקלים עד
ועשית כיור נחושת. ומפטיר ביהוידע בן שבע שנים. ומוציאין ג' ספרים בא' קורין ו' בעניינו
של יום בשני קורא אחד בשל ר"ח ובשלישי קורא מפטיר בפרשת שקלים.
בשבת שנייה מוציאין ב' ספרים וקורא באחד מעניינו של יום והמפטיר קורא בשני זכור
את אשר עשה לך עמלק עד סוף סדרא ומפטיר כה אמר ה' פקדתי.
ובשבת שלישית שהוא ט"ו באדר מפסיקין.
ובשבת רביעית שהוא כ"ב בחדש פרשת פרה אדומה באחד קורא הסדר ובשניה קורא
המפטיר פרשת פרה ומפטיר ביחזקאל וזרקתי עליכם מים טהורים.
ובשבת חמישית שהוא כ"ט בחדש פרשת החדש הזה לכם ומפטירין בראשון באחד
לחדש.
חל ר"ח אדר הסמוך לניסן בתוך ימי השבוע, ואפילו בע"ש, מקדימין לקרות פרשת שקלים
בשבת שלפניו ומפסיקין בשנייה, כדי שתהא פרשת זכור בשבת הסמוכה לפורים מלפניה.
ואם חל פורים בערב שבת מקדימין לקרות פרשת זכור בשבת שלפניו ואז משתנה הסדר.
והנני מפרש הסדר לפי הימים שראוי לקבוע בהם אדר, והם ד' ימים: שבת ויום שני ויום
רביעי ויום ששי, וסימן זבד"ו.
ואם חל ר"ח אדר בשבת, אז הסדר כמו שכתבתי לעיל.
ואם חל ר"ח אדר ביום השני, מקדימין וקורין פרשת שקלים בשבת שעברה שהוא כ"ט
בשבט ובשבת שנייה שהיא ששה באדר מפסיקין ובשבת שלישית שהיא י"ג בו פרשת
זכור ובשבת הרביעית שהיא כ' בו פרשת פרה ובשבת חמישית שהיא כ"ז בו פרשת
החדש.
ואם חל ר"ח אדר ברביעי, מקדימין וקורין פרשת שקלים בשבת שעברה שהיא כ"ז
בשבט ובשבת שנייה שהיא ד' באדר מפסיקין ובשבת שלישית שהוא י"א בו פרשת זכור
ובשבת רביעי שהוא י"ח בו פרשת פרה ובשבת חמישית שהיא כ"ה בו פרשת החודש.
ואם חל ר"ח אדר ביום ו' מקדימין וקורין פרשת שקלים בשבת שעברה שהיא כ"ה בשבט
בשבת שנייה שהיא ב' באדר מפסיקין ובשלישית שהיא ט' בו פ' זכור וברביעית שהיא י"ו
בו מפסיקין ובה' שהוא כ"ג בו פרשת פרה ובוי"ו שהיא ר"ח ניסן פ' החדש.
סי' זט"ו ב"ו, ד"ד ובי"ו פירוש:
523 http://www.daat.ac.il/he-il/toshba * דעת אתר * מעוצבת מהדורה * חיים אורח טור
523
כשחל ר"ח אדר בשבת אז מפסיקין ט"ו בו וסי' זט"ו.
וכשחל ביום ב' אז מפסיקין בד' בו וסימן ד"ד.
וכשחל ביום ו' אז מפסיקין ב' בו וי"ו בו. וסימן ובי"ו.
פרשת שקלים כשחל להיות בשבת שבואתה תצוה, במקום שהמפטיר עולה למנין שבעה
מוציאין ספר אחד וקורין מואתה תצוה עד ועשית כיור נחושת. ובמקום שאין המפטיר
עולה למנין שבעה, קורא מואתה תצוה עד סוף סדרא, והשביעי שהוא מפטיר חוזר וקורא
מכי תשא.
ואם חל בשבת שבכי תשא עצמה, במקום שהמפטיר עולה למנין ז', קורין ו' מכי תשא עד
סוף סדרא, והשביעי שהוא המפטיר חוזר וקורא כי תשא עד ועשית כיור. ובמקום שאין
המפטיר עולה למנין ז', קורין ז' מכי תשא עד סוף הסדרא, והמפטיר חוזר וקורא מכי
תשא עד ועשית כיור. ולפי חילוק סדרים שלנו לא יבא כך לעולם.
סימן תרפו.
גרסינן במגילת תענית את יום י"ד ויום ט"ו באדר יומי פוריא אינון דלא למיספד בהון ודלא
למגזר בהון תעניתא. ואף על גב דקיימא לן בטלה מגילת תענית בחנוכה ופורים לא
בטלה. וא"כ לפניהם ולאחריהם נמי אסור, כדאיתא במסכת תענית, דבכל מקום שנאמר
דלא למספד בהון לפניהם ולאחריהם נמי אסור.
אפילו הכי נוהגין להתענות בי"ג, דלא עדיף לפניהם ולאחריהם דחנוכה ופורים משאר יומי
דמגילת תענית וכיון ששאר הימים בטלו עיקרן ומותר להתענות בהן אף על גב דחנוכה
ופורים לא בטלו עיקרן, לפניהם ולאחריהם מיהא מותר. ועוד יש סמך מהא דאיתא
בגמרא, י"ג זמן קהילה לכל היא. פירש, שהכל מתקבצין לתענית אסתר ובאין בני הכפרים
לעיירות לומר סליחות ותחנונים, לפי שבו נקהלו לעמוד על נפשם, והיו צריכין רחמים. ואנו
עושין כמו שהם היו עושין בימי מרדכי ואסתר.
וכשחל פורים ביום א', מקדימין התענית ביום ה' שלפניו, לפי שרגילין להרבות בו
בסליחות ותחנונים ולא יתכן לעשות כן בערב שבת, שלא יוכלו להכין צרכי שבת. ויש
מתענין ג' ימים באדר, והכי איתא במסכת סופרים: רבותינו שבמערב מתענין באדר ג'
תעניות של אסתר, אע"פ שאותן היו בניסן, לא היו רוצין להתענות בניסן לפי שבו נגאלו
אבותינו ממצרים והוקם בו המשכן.
סימן תרפז.
524 http://www.daat.ac.il/he-il/toshba * דעת אתר * מעוצבת מהדורה * חיים אורח טור
524
אמר ריב"ל חייב אדם לקרוא את המגילה בלילה ולשנותה ביום. והיא מצות עשה מדברי
סופרים. ומברכים עליה כמו שמברכין על מצוה דרבנן. וצריך אדם ליזהר שלא לבטל
קריאתה, שהרי אפילו כהנים צריכין לבטל מעבודתן כדי לשמוע מקרא מגילה, ואפילו
תלמוד תורה ששקולה כנגד כל המצות מבטלין אותה לשמוע מקרא מגילה כל שכן שאר
המצות ואין לך דבר שאין נדחה מפני מקרא מגילה אלא קבורת מת מצוה בלבד, שהמוצא
מת מצוה קוברו ואח"כ קורא. אבל שאר כל המצות נדחין מפניה, הלכך צריך אדם ליזהר
בה.
והנני מסדר הלכותיה, זמן קריאתה, ומי הם שחייבים לקרותה, והכשר קריאתו, והכשר
תיקונה, וברכותיה, וסדר היום, ומצות סעודתו, ומתנות עניים, ושלוח מנות, ואיסורו
בהספד ותענית, ובעשיית מלאכה.
סימן תרפח.
מגילה נקראת בי"א בי"ב בי"ג בי"ד בט"ו. והאידנא אינה נקראת אלא בי"ד, אלא
שהכרכים המוקפים חומה מימות יהושע בן נון קורין בט"ו, אפילו אם הם בחו"ל. וכן
הכפרים הסמוכים להן, אפילו אינם נראים עמהם, כגון שהם בעמק או שנראין עמהם,
אפילו אינם סמוכין כגון שהם בהר, ובלבד שלא יהו רחוקים יותר ממיל.
ואפילו הכרך אינה מוקפת חומה עתה, אם היתה מוקפת כימי יהושע קורין בט"ו. וכיון
שהיתה מוקף, אפילו אין בו י' בטלנין שמשכימין תמיד לבהכנ"ס קורין בט"ו. ואין קרוי
מוקף חומה אלא אם כן הוקף חומה תחלה, ואח"כ נתיישב. אבל נתיישב ואח"כ הוקף אין
קורין אלא בי"ד.
ופירש הר"ם מרוטנבורג דלא מקרי ישב ואח"כ הוקף אלא כשישב תחילה אדעתא שלא
להקיפו. אבל אם ישב תחלה על דעת להקיפו, מקרי שפיר הוקף ולבסוף ישב.
כרך שהוא ספק אם הוקף בימי יהושע אם לאו קורין בי"ד ובט"ו ולענין ברכה כתב אחי
הר"י ז"ל מסתברא שיקראו בלא ברכה בשני הימים ביום ט"ו לא יברכו דשמא אינה
מוקפת חומה וביום י"ד לא יברכו דשמא היא מוקפת ועדיין לא הגיע זמנה והויא ברכה
לבטלה וכיון דברכה לא מעכבת למה יכניס עצמו בספק ברכה לבטלה.
והרמב"ם כתב שמברכין בי"ד כיון שהוא זמן קריאה לרוב העולם. ובשושן קורין בט"ו
אע"פ שאינה מוקפת חומה מימות יהושע הואיל ונעשה בו הנס.
בן עיר שהלך לכרך ובן כרך שהלך לעיר אם כשהלך היה דעתו לשוב לביתו בליל י"ד
קודם שיאור היום קורא כבני מקומו אף אם נתעכב שם ואם אין דעתו לשוב עד שיאור יום
525 http://www.daat.ac.il/he-il/toshba * דעת אתר * מעוצבת מהדורה * חיים אורח טור
525
י"ד קורא כבני המקום שהלך שם. כיצד בן כרך שהלך לעיר אם היה דעתו לשוב למקומו
בליל י"ד קורא כבני מקומו אפילו אם נתעכב אח"כ בעיר. אבל אם דעתו לעמוד שם מקצ'
י"ד, כיון שדעתו לעמוד שם מקצת היום של זמן קריאתו חל עליו זמן חובת קריאתן, וקורא
עמהן. וכן בן עיר שהלך לכרך אם דעתו לשוב לביתו בליל י"ד קודם שיאור היום קורא
כאנשי מקומו אבל אם היה דעתו לעמוד שם מקצת י"ד כיון שלא היה דעתו לשוב למקומו
בזמן חובת אנשי מקומו נסתלק מעליו חובת קריאת אנשי מקומו ונחשב כבני המקום
שעמד שם להתחייב בזמן קריאתם.
פורים שחל להיות בשבת כגון ט"ו לבני כרכים, דאילו י"ד לא יבא לעולם בשבת, אין קורין
את המגילה בשבת אלא מקדימין לקרותה בערב שבת וכדי שיזכרו ענין היום דורשין
בעניינו.
שדרו ממתיבתא היכא דנפיק בשיירא או נפיק בספינתא קורא בי"ד וכל תקנה שיכול
לעשות כדי שיקרא בי"ד יעשה. ואם אין יכול לעשות קורא אותה בי"א בי"ב בי"ג אבל
בעשירי ומי' ולמטה אינו יכול לקרותה וכן כתב רב עמרם ז"ל, וכתב שמברך לפניה
ולאחריה כשקורא אותה מי"א ולמעלה.
ובעל העיטור ז"ל כתב, שהאידנא אין קורין אותה כלל אלא בי"ד, אפילו מי שיוצא בשיירא
וטוב לקרותה בלא ברכה וקורין אותה בלילה וחוזרים וקורים ביום. ושל לילה זמנה כל
הלילה, ושל היום זמנה כל היום מהנץ החמה עד סוף היום. ואם קראה משעלה עמוד
השחר יצא.
קראוה באדר ראשון ואח"כ ראו לעבר השנה קורין אותה באדר שני אבל הפרשיות שעשו
באדר ראשון אין צריך לחזור לעשותן בשני.
סימן תרפט.
הכל חייבין בקריאת מגילה כהנים לוים וישראלים עבדים חלל ממזר נתין טומטום
ואנדרוגינוס ומחנכין נמי הקטן בה ונשים נמי חייבות בקריאתה.
ופירש רש“י שמוציאות לאנשים ידי חובתן.
ובעל הלכות גדולות כתב אף על גב שחייבות במקרא מגילה אינן מוציאות לאנשים.
ובבעל העיטור ז"ל כתב מסתברא כי היכי דנשים מזמנות לעצמן ואינן מצטרפות לברכת
הזימון הכי נמי אינן מצטרפות לי' לכתחלה ואנדרוגינוס מוציא מינו ולא שאינו מינו
וטומטום ומי שחציו עבד וחציו בן חורין אפילו מינו אינו מוציא.
526 http://www.daat.ac.il/he-il/toshba * דעת אתר * מעוצבת מהדורה * חיים אורח טור
526
חרש שוטה וקטן אפילו הגיע לחינוך אינן מוציאין אחרים ידי חובתם ור"י מכשיר בקטן כיון
שהגיע לחינוך ובעל העיטור ז"ל פסק כוותיה ואדוני אבי ז"ל הביא המשנה כצורתה וא"כ
דעתו לפסוק כת"ק וכן כתב בעל הלכות גדולות.
ירושלמי ריב"ל הוה מכניש בני ביתיה וקרי קמיהון מכאן נוהגין במקצת מקומות להביא
קטנים וקטנות לשמוע מקרא מגילה.
סימן תרצ.
הקורא המגילה עומד או יושב יצא. משמע בדיעבד, אבל לכתחלה לא יקרא יושב.
ובירושלמי קאמר דאפילו לכתחלה. והרמב"ם ז"ל כתב אבל לא יקרא לכתחלה יושב
בצבור מפני כבוד הצבור.
ואפילו שנים ואפילו עשרה יכולין לקרותה ביחד וצריך לקרותה כולה ומתוך הכתב ואם
קראה על פה לא יצא הלכך צריך שתהא כתובה כולה לפניו ודוקא לכתחלה אבל דיעבד
אם השמיט בה הסופר תיבות אפילו עד חציה וקראה הקורא על פה יצא. אבל ביותר
מחציה אפילו הן כתובות אלא שהם מטושטשות ואין רישומן ניכר פסולה.
קראה סירוגין פירש שפסק ושהה בה ואח"כ חזר למקום שפסק אפילו שהה כדי לגמור
את כולה יצא.
קראה סירוסין פירוש שקרא פסוק הראשון ודילג השני וקרא שלישי ואח"כ חזר וקרא הב'
לא יצא, דהוה ליה למפרע והקורא למפרע לא יצא. הלכך אם דילג הקורא פסוק לא יקרא
לפניו ויחזור ויקרא הפסוק שדילג, אלא יתחיל מהפסוק שדילג ויקרא משם ואילך.
מגילה נקראת בכל לשון ובלבד שיבין אותו הלשון ושתהא כתובה באותו לשון אבל אם
אינו מבין בלשון שקורא בו או שאינה כתובה באותו הלשון לא יצא ובלשון הקודש הכל
יוצאים בו אע"פ שאין מבינים בו ורב עמרם ז"ל כתב שלשון יוני ג"כ כשר לכל וכן כתב
הרמב“ם ז"ל ובבעל העיטור, ואין דעת רי"ף ז"ל כן. ולזה הסכים אדוני אבי הרא"ש ז"ל.
קראה מתנמנם פירוש נים ולא נים תיר ולא תיר, יצא.
היה כותבה שקורא פסוק וכותבו יצא, ובלבד שתהא כתובה כולה לפניו וכן אם היה
מגיהה ודורשה שקורא פסוק ודורשו יצא והוא שיכוין לקרותה כראוי ולא כמי שקורא
להגיה, ולא יפסיק בה בענינים אחרים כשדורשה.
וצריך שיכוין הקורא לצאת בקריאתו וגם להוציא לכל השומעים וגם צריך שיכוין השומע
לצאת והא דבעינן שיכוין הקורא על השומע בפרט להוציאו היינו דוקא יחיד הקורא אבל
527 http://www.daat.ac.il/he-il/toshba * דעת אתר * מעוצבת מהדורה * חיים אורח טור
527
שליח ציבור מסתמא דעתו על הכל דתנן היה עובר אחורי בהכנ"ס ושמע קול מגילה אם
כיון לבו יצא.
ירושלמי. אין מדקדקין בטעיותיה. ר' יצחק בר אבא ורבינו חננאל הוו יתבו קמיה דרב חד
קרי יהודים וחד קרי יהודיים ולא הדר חד מנהון.
ויש מפרשים דוקא בטעות כי האי, שהלשון והענין אחד. אבל טעות אחר לא שאם כן לא
קראה כולה. וצריך לומר עשרת בני המן בנשימה אחת.
ירושלמי צריך לאומרים בנפיחה אחת ועשרת עמהם.
לרבי נתן ז"ל הקורא מגילת אסתר בקהל צריך לסדרה כאחד, מפני שהיא איגרת אבל
בנשימה אחת אין צריך אלא עשרת בני המן ועשרת בלבד. הלכך אם מפסיק בין פסוק
לפסוק הרשות בידו ושיעורו בין פסוק לפסוק ובין באמצע הפסוק כדי נשימה לבד.
ירושלמי. צריך שיאמר ארור המן ברוך מרדכי ארורה זרש ברוכה אסתר ארורים כל
הרשעים ברוכים כל הצדיקים א"ר פנחס וצריך שיאמר וגם חרבונה זכור לטוב.
כתב רב האיי ז"ל מנהג דחזי לן מאן דקרי לה למגילה פושטה וקורא כאיגרת אבל בספר
תורה לא חזי לן.
ורב נטרונאי ז"ל כתב הוו יודעין שבב' ישיבות שבבית רבינו שבבבל ובכל מקום ישראל
קורין וכורכין כספר תורה. ונוהגים בספרד ובאשכנז וצרפת כרב האיי.
מגילה בזמנה שהוא בי"ד שהוא עיקר זמנה קורין אותה אפילו ביחיד לרי"ף. ורבינו תם
כתב אפילו לחזר אחר י' אין צריך, אלא לכתחלה קורין אותה ביחיד.
ובעל הלכות גדולות פסק ודוקא בעשרה. ורב עמרם ז"ל כתב צריך לחזר אחר עשרה,
ואם אי אפשר בעשרה, אז קורין אותה ביחיד, ולזה הסכים אדוני אבי ז"ל.
סימן תרצא.
היתה כתובה בסם בסיקרא בקומוס ובקנקנתום על הדיפתרא ועל הנייר פסולה עד
שתהא כתובה על הספר ובדיו וקלפין שלנו כשרין אע"פ שאינן מעופצין וצריכה שירטוט.
ורבינו תם ז"ל כתב כיון דנקראת ספר נותנים לה כל דין ספר תורה חוץ ממה שמפרש
בהדיא דהיינו שאם הטיל בה ג' חוטי גידין כשרה אבל לכל שאר הדברים היא כספר תורה
לענין עיבוד לשמה והיקף גויל וחטוטרת חתי"ן ותליית ההי"ן וקופי"ן וכל גופות האותיות
כצורתן וזיונן של שעטנז ג"ץ ובחסירות ויתרות וצריכה עמוד בראשה וחלק בסופה כדי
להקיפה בו הכל כספר תורה.
528 http://www.daat.ac.il/he-il/toshba * דעת אתר * מעוצבת מהדורה * חיים אורח טור
528
והרמב"ם ז"ל כתב שאין צריכה עיבוד לשמה ואם כתבה מין או עו"ג פסולה. ובעל
הלכות גדולות כתב שאין צריכה תגין.
עשרת בני המן צריך לכתבם כשירה. ולא כשאר שירות שחלק ע"ג כתב, אלא מניח חלק
בין כתב לכתב כזה את פרשנדתא ואת דלפון וקאמר בירושלמי שהיא פסולה אם לא עשה
כן וצריך להאריך וי"ו דויזתא.
ירושלמי א"ר יוסי בר בון צריך שיהא איש בריש דפא ואת בסופה שניץ ונחיץ כהדין
קנטירא נקראת ספר שאם תפרה בחוטי פשתן פסולה.
ונקראת איגרת שאם הטיל בה ג' חוטי גידים כשרה ובלבד שיהו משולשין משום שיש בו
פירושים שונין צריך לצאת ידי כולם לעשות אחד בראש היריעה ואחד באמצעיתו ואחד
בסופו ואחד בחלק רביעי מכאן ואחד בחלק רביעי מכאן וצריך להיות שיור בראש היריעה
ובסופה כשתופרה ביחד שלא יתפור הכל ובמשהו סגי.
וצריך שיהא כתובה לבדה שלא תהא מחוברת עם הספרים ואם היא מחוברת עמהם
וקרא בה ביחיד יצא בלבד שתהא נגללת כספר תורה אבל בצבור לא יצא ואם יריעותיה
עודפות מעט על שאר היריעות שבספר או חסירות מעט אפילו בצבור יצא בה.
כתב בעל העיטור ז"ל הא דאמרינן בצבור לא יצא פירש בבהכנ"ס שהוא מקום צבור ובעי
פרסומי ניסא אבל שלא בבהכנ"ס אפילו בי' יצא.
ולי נראה דכל י' מקרי צבור לכל דבר ואין חילוק אם הם בבהכנ"ס או לא. ואם אין מגילה
כשירה יש מתירין לקרותה בחומש כדאמר לענין לולב שיוצא ביבש בשעת הדחק כתב
בעל העיטור ז"ל שאם קרא במגילה גזולה יצא.
סימן תרצב.
הקורא מגילה מברך לפניה ג' ברכות: על מקרא מגילה ושהחיינו ושעשה נסים וכתב
רבינו תם ז"ל שאף ביום צריך לברך שהחיינו שעיקר מצות קריאתה ביום והרמב"ם ז"ל
כתב שאין מברכין שהחיינו ביום.
ואדוני אבי ז"ל הסכים לדעת רבינו תם. ואין נוהגין כן.
ולאחריה במקום שנוהגים לברך יברך והאידנא נוהגין לברך מאי מברך?
ברוך אתה ה' אלוהינו מלך העולם האל הרב את ריבנו והדן את דיננו והנוקם
את נקמתינו והנפרע לנו מצרינו והמשלם גמול לכל אויבי נפשנו ברוך אתה
ה' הנפרע לעמו ישראל מכל צריהם האל המושיע.
529 http://www.daat.ac.il/he-il/toshba * דעת אתר * מעוצבת מהדורה * חיים אורח טור
529
כתב רב עמרם ז"ל כתב מסתברא כיון שברכה אחרונה במנהגא תליא מילתא, אין לגעור
במי ששח בקריאתה דלאו הפסקה היא אלא בקריאה תליא מילתא ואינו נראה דכיון
שהוא מברך צריך שלא להפסיק דמאי נפקא מינה דתליא במנהגא סוף סוף הוא מברך.
מי שקורא לחולה אע"פ שהוא יצא כבר, יברך להוציא מי שקורא לו דקיימא לן כל הברכות
אע"פ שיצא מוציא.
תוספתא קרא בין עומד בין יושב בין שבירך לפניה ולא לאחריה בין לאחריה ולא לפניה או
שלא בירך כלל לא לפניה ולא לאחריה יצא.
סימן תרצג.
כתב רב עמרם ז"ל, בליל פורים אחר קריאת מגילה אומר ובא לציון. ויש אומרים שאין
אומרים אותה, לפי שאין עיקר הגאולה בלילה, אלא מתחילין ואתה קדוש. ואם חל
במוצ"ש אומרים ויהי נועם אחר קריאת המגילה, ובבוקר מתפללין כבשאר ימים, אלא
שמוסיפין על הניסים בהודאה וכן בלילה. ואם לא אמרו אין מחזירין אותו.
ולעיל בהלכות חנוכה כתבתי אם מסיימין בו כשם שעשית וכו'. ואין קורין ההלל.
כתב רב עמרם ז"ל, מנהג בשתי ישיבות ליפול על פניהם, כיון שהוא יום נס ונגאלו בו,
צריכין אנו לבקש רחמים שיגאלנו באחרונה כבראשונה.
ובתשובה מצאתי שאין נופלים על פניהם וכן המנהג ומוציאין ספר תורה וקורין שלשה
בפרשת בשלח מויבא עמלק עד סוף סדרא וקורין המגילה ואח"כ סדר קדושה.
סימן תרצד.
חייב כל אדם ליתן מתנות לעניים. ולפחות שתי מתנות לשני עניים. מעות שגבן לחלקם
לעניים בפורים, אין רשאין לשנותן לצדקה אחרת. ואין העני רשאי להוציאן לדבר אחר
אלא בסעודת פורים. ואין מדקדקין בהן, אלא כל מי שפושט ידו ליטול נותנין לו, אחד
ישראל ואחד עו"ג.
סימן תרצה.
מצוה להרבות בסעודת פורים. וצריך שישתכר עד שלא ידע בין ארור המן לברוך מרדכי.
ואם אכל בלילה לא יצא. ואומר על הניסים בברכת המזון בהודאה. ואם התחיל בסעודתו
ביום ומשכה עד הלילה, כתב אדוני אבי הרא"ש ז"ל שאין אומרים על הניסים. צריך
לשלוח מנות איש לרעהו לפחות שתי מנות לאדם אחד. ואם החליף סעודתו בשל חבירו
יצא.
530 http://www.daat.ac.il/he-il/toshba * דעת אתר * מעוצבת מהדורה * חיים אורח טור
530
סימן תרצו.
פורים מותר בעשיית מלאכה. ובמקום שנהגו שלא לעשות אין עושין, והעושה אינו רואה
סימן ברכה לעולם.
ואסור בהספד ותענית בי"ד ובט"ו לבני כרכים ועיירות, שתיהן אסורות בשניהן. והנשים
מענות בהם: שכולן עונות כאחת. ומטפחות, ומכות כף אל כף. אבל לא מקוננות: שתהא
אחת מדברת וכולן עונות אחריה. נקבר המת לא מענות ולא מטפחות. ובהלכות ר"ח
כתבתי אם יש לומר בו צידוק הדין וקדיש.
כתוב בשאלתות שאם מת לו מת בפורים אסור להספידו ולא לנהוג אבילות. ואם מת
קודם פורים ופגע בו פורים בתוך ז' בטל ממנו גזירת ז' ודוקא פורים אבל חנוכה ור"ח אין
מבטלין האבלות אלא שאין מספידין בהן.
והר"ם מרוטנבורג כתב שאין מבטלין האבילות, ומכל מקום אין אבילות נוהג בהם לא
בי"ד ולא בט"ו אלא דברים שבצנעה. ולאחר שיתפלל בבית האבל בליל פורים ילך
לבהכנ"ס לשמוע מקרא מגילה. וחייב לשלוח מנות. ואע"פ שאינו מתאבל בהן עולין לו
ומשלים אבילות אח"כ.
ויש אומרים שלא ילך האבל לבהכנ"ס אלא יקרא המגילה בביתו, וכן חתן לא ילך
לבהכנ"ס אלא יקרא המגילה בביתו. ואדוני אבי ז"ל כתב כדברי הר"ם מרוטנבורג.
סימן תרצז.
יום י"ד וט"ו שבאדר הראשון מותרים בהספד ותענית והא דיום י"ד וט"ו דאדר הראשון
והשני שוין בהספד ותענית היינו דוקא כשקראו המגילה ובו ביום נראה להם לעבר השנה
אבל אם לא קראו המגילה מותרין בהספד ותענית ובספר המצות כתב שאסורין בהספד
ותענית בכל השנים אע"פ שלא קראו המגילה וכן יראה מדברי הרמב"ם ז"ל וכן כתב ה
רי"ף ז"ל שצריך להרבות בו בסעודה בי"ד אבל בט"ו כתב שאין צריך להרבות בו בסעודה
ואדוני אבי ז"ל כתב כסברא ראשונה.