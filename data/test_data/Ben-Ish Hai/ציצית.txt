אות א
קודם שיברך ויתעטף יכוין לקיים מצות עשה ללבוש ציצית מצויצת כהלכתו שנאמר ועשו
להם ציצית על כנפי בגדיהם והיא מצות עשה שהזמן גרמא, וע"י כונת הכונה זו אז יהיה
כח בהכנתו בברכה להעלות מ"ן ולהמשיך המוחין כמו שאמר רבינו הרש"ש בנה"ש, ולכן
טוב לומר בפיו קודם הברכה ליקבה"ו וכו' הריני מוכן ללבוש ציצית מצויצת כהלכה כמו
שצונו ה' אלהינו ועשו להם ציצית על כנפי בגדיהם עדי לעשות נ"ר ליוצרינו וכו', וגם צריך
לכוין בעת שמתעטף בו שצונו הקב"ה להתעטף בו כדי שנזכור כל מצותיו לעשותם, וכתבו
האחרונים ז"ל מי שאינו עושה כך עליו נאמר ותהי יראתם אותי מצות אנשים מלומדה.
אות ב
יברך להתעטף בציצית בשב"א תחת בי"ת ולא בפת"ח, וצריך לכוין בברכת הטלית גדול
לפטור טלית קטן שעליו שלא פשטו בלילה, משום דאיכא דס"ל שצריך לברך על טלית
קטן בבוקר, ומשום ספק ברכות להקל אין מברכים, וכתבתי בסה"ק מקבציאל דאם יכוין
בכך סגי בהכי ואין צריך למשמש בטלית קטן בשעת ברכה גם לדעת מרן ז"ל, ועל כן כיון
בן איש חי – הלכות
5
שהשכחה מצויה באדם ומשתלי ולא מכוין לפעמים, לכך נכון שירגיל עצמו להוסיף בנוסח
ליקה"ו הנז"ל עוד דברים אלו והריני מוכן לברך על עטיפת הטלית כתיקון חז"ל, והריני
מכוין לפטור בברכה זו גם הטלית קטן שעלי.
אות ג
קודם שיברך יעיין ויבדוק בחוטי הציצית שלא יהיה בהם חסרון הפוסל, וגם יפריד הציציות
בידיו שלא יהיו החוטין מסובכין זה בזה, ורק בשבת לא יפריד אלא יבדקם בלבד, וגם עוד
יזהר בכל יום לבדוק ולעיין החוטים למעלה בקרן במקום הנקב, שאם נפסק שם אפילו
חוט אחד פסול, ובשעת הדחק שאיחר לבא או שהציבור ממתינין עליו לעשות פתיחת
ההיכל או לקרא בתורה יוכל לסמוך אחזקה ולא יבדוק באותה הפעם, וכן מי שהולך בדרך
ואין בידו לתקן, כתבו האחרונים שיש לסמוך על החזקה ולא יבדוק.
אות ד
גם טלית קטן יזהר לבדקו קודם, ובזה תהיה גם אשתו מסייעת במצוה שתהיה זהירה
לבדוק טלית קטן בעת שמזמנת הבגדים לבעלה להחליפם, ותזהר ג"כ להפריד החוטין כי
מחמת כבוד ודאי יהיו מסובכים זה בזה, ואז תטול שכר בזו המצוה להציל בעלה מן
האיסור, שלפעמים האיש בהול ללבוש בגדיו ואינו בודק, אך עכ"ז הוא לא יסמוך על אשתו
אלא יבדוק ואח"כ יברך.
אות ה
סדר עטיפת הטלית גדול הוא כך, אחר סיום הברכה תעטף בו ראשך בלבד, ולא כאותם
המתחכמים לעטף בו כל גופם מתחלה דאין לנו אלא דברי רבינו האר"י ז"ל, ואחר
שעטפת בו ראשך יהיו הד' כנפות יורדין על הכתפיים לצד פנים, שנים על צד ימין, ושנים
על צד שמאל, אז תאחז תחלה בשנים שלצד ימין ותשליכם לאחוריך לצד שמאל, שיהיו
כרוכים סביב צואריך על כתף השמאלי לאחור ושתיים השמאליים ישארו תלויים נגד פניך,
ותמתין מעט שעור מהלך ד' אומות או פחות מעט, ותחזור ותשליך אותם השנים
השמאליים ג"כ לאחוריך לצד שמאל, באופן שעתה נעשו כל הד' כנפות תלויים לאחוריך
ביחד בצד שמאל, ותמתין שיעור מהלך ד' אמות ואז תוריד הטלית הכרוך בצוארך על כל
גופך, ועתה תהיה מעוטף בו ראשך וגופך ביחד, כן מפורש בספר הכוונות דרוש הציצית
פרק א' וכמו שדקדק יפה הרב אל"י ז"ל דף ק"ז ע"ד וכן מפורש להדיא בסידור רבינו
הרש"ש ז"ל, ומה שאמרו שישהה בין השלכת שתים הימניים להשלכת שתיים השמאליים
שיעור הלוך ד' אמות, זה לא נתפרש להדיא בדברי רז"ל ובדבר הרש"ש ז"ל, אך הואיל
ונתפרש שם שצריך לכוין בזה כונות בפ"ע, ובזה כונות בפני עצמו דהשלכת השתים
בן איש חי – הלכות
6
תחלה בעוד שהשתים השמאלים עודם תלוים לצד פנים יש בזה ענין בפני עצמו, ואנחנו
אין אנחנו מכוונים בכונות האלו, לכך די לנו שנשהה הילוך ד' אמות, כדי לקיים ההוראה
של מעשה זו, וכמו שכתוב עדר עדר לבדו וריוח תשימו בין עדר ובין עדר.
אות ו
בין בטלית גדול ובין בטלית קטן יברך מעומד, ומנהג רבינו האר"י ז"ל שגם טלית קטן היה
תחלה מעטף בו ראשו, ואח"כ מוריד אותו על גופו, ולפיכך היה מברך על טלית קטן
להתעטף, וכל אדם אם יעשה כן הנה מה טוב, אך מי שאינו מעטף בו ראשו אלא תכף
מורידו על גופו ולובשו, יברך על מצות ציצית ולא יברך להתעטף.
אות ז
הלובש טלית חדש יברך שהחיינו אחר ברכת להתעטף, וטלית קטן אין מברכין שהחיינו
דאין דרך לעשותו מדבר חשוב שיהיה שמח בו, ואם עשאו מדבר חשוב שהוא שמח בו
יברך שהחיינו.
אות ח
אין להקפיד להניח סימן בטלית לשים תמיד צד אחד של הטלית על הראש ולא יהפך, כמו
שיש נוהגים להקפיד בכך ולעשות סימן, כי מפורש בדברי רבינו האר"י ז"ל דאין להקפיד
על כך וילבוש כאשר יזדמן לו.
אות ט
יזהר שלא יסיר הטלית קטן מעליו בשום זמן, הן בעת שינה. הן בעת תשמיש המטה, ורק
כשיכנס למרחץ יסירנו ואם נכנס לבית הכסא ואין עליו בגד עליון המכסה את טלית קטן,
אז יכסה ויצניע הציציות שבו שלא יהיו תלויים להדיא בגילוי.
אות י
אם פשט טלית גדול כדי ליכנס לבית הכסא, או בשביל עסק אחר על דעת לחזור וללבשו
מיד, אין צריך לברך עליו שנית ואף על פי דמרן ז"ל ס"ל לברך, קי"ל ספק ברכות להקל
ואפילו נגד סברת מרן ז"ל, וכן הוא הדין בטלית קטן אם פושטו להכנס לטבילה לא יברך
כשלובשו בעת שיצא, משום ספק ברכות ואף על פי דמפורש בספר הכונות דרבינו האר"י
ז"ל היה מנהגו לברך על טלית קטן אחר טבילה, ואין אומרים ספק ברכות כנגד רבינו
האר"י ז"ל, מכל מקום יש לומר שאני רבינו האר"י ז"ל שהיה מתעכב בטבילה ועושה בה
כונות הרבה, ונעשה הסח דעת טפי, מיהו אם פושטו כדי ליכנס למרחץ דשוהה שם הרבה
בן איש חי – הלכות
7
יש לברך ע"פ מנהג האר"י ז"ל. כך העלתי בסה"ק מקבצאל, מיהו אם החליף בגדיו ולובש
טלית קטן אחר, אפילו שהוא לובשו תיכף ומיד אחר שפשט הראשון יברך על זה החדש,
וכן הוא הדין בטלית גדול אם פושט זה שעליו ולובש טלית גדול אחר יברך על השני.
ובסה"ק רב פעלים כתבתי בתשובה בס"ד, במי שדרכו ללבוש ציצית ותפילין בכל יום
בביתו, כדי שיכנס לבית הכנסת בציצית ותפילין, אך מחמת שהולך במבואות ששם
עוברים ושבים בני אדם הרבה בני ברית ואינם בני ברית, אינו לובש טלית גדול שיש לו
בבית הכנסת כי ניכר לעיני בני אדם, אלא יש לו טלית דק מאד שיש בו שיעור טלית גדול
אך אינו גדול הרבה ולובשו בבית תחת הגלימא שלו, ולרוב דקותו וגם אינו ארוך הרבה
אינו ניכר לעיני בני אדם העוברים ושבים, וכשיבא לבית הכנסת ישאר זה עליו תחת
גלימתו, ולובש טלית הגדול שיש לו, והעלתי בס"ד דיכול לברך בבית הכנסת על טלית
השני, אע"פ שעדיין הראשון עליו שבירך עליו בביתו, כיון דאיכא הפסק מביתו לבית
הכנסת, וגם איכא הסח הדעת שהוא אומר פסוקים על המזוזה, ועוד שוהה הרבה בדרך
הילוכו, ושם בבית הכנסת לובש טלית אחר גדול כראוי בעטיפת הראש והגוף, והטלית
שעליו הוא מונח על כתפיו תחת רגליו, ועוד צדדתי טועמים אחרים בדבר זה לברך, ואין
לחוש בזה משום ספק ברכות.
אות א
שלשה מיני טלית הם:
הא' של צמר רחלים ואלים, ובטלית זה יעשה גם הציציות שלו מצמר הנז' וזה הוא החיוב
מן התורה לכ"ע, ולובשו מקיים מצות עשה מן התורה אליבא דכ"ע.
והב' טלית של צמר גפן או טלית של משי, ובזה יש פלוגתא די"א חייב מן התורה, וי"א
חייב מדרבנן, וגם למאן דאמר חיובו מדרבנן יוכל לברך עליו כמו דמברכין על מצוה דרבנן,
ובענין הציציות אף על פי דלדעת מרן ז"ל ודעמיה יוכל להניח ציציות של צמר רחלים גם
בבגדים של שאר מינים, עכ"ז אם הטלית הוא של צמר טוב שיניח בו ציציות ממין שלו
שהוא צמר גפן, יען דלדעת מהר"מ מרוטנבורג ז"ל ודעמיה אין פוטרים ציצית של צמר
בבגדים של שאר מינים, לכך לצאת י"ח פלוגתא הנז', יניח הציציות ממין הבגד עצמו,
מיהו כל זה דוקא בהיכא דהטלית הוא צ"ג דאז יניח הציציות צ"ג, אבל אם הטלית של
משי קשה למצוא ציציות של משי מתוקנים לשמה כהלכתם אליבא דכ"ע, יען דס"ל לגדול
אחד שהביאו ברכ"י ז"ל סק"ב דבמשי צריך שתהיה זריקתו ומשיכתו לשמה כי הזריקה
וההמשכה במשי היא כטוויה בצמר ע"ש ולפ"ז קשה הדבר למצוא ציציות של משי
מתוקנים לסברא זו, ואף על פי דתה"ד ז"ל נראה דלא סבר זה כאותו גדול הנז', עכ"ז הא
נמצא פלוגתא ואולי גם מרן ז"ל ס"ל כאותו גדול, לכך טלית של משי אם לא מצא לו
ציציות של משי מתוקנים כהלכה ע"פ סברת אותו גדול הנז', אז יניח בזה הטלית של משי
חוטין של צמר רחלים, נמצאת אתה למד טלית של משי מלבד שהוא מדרבנן, הנה הוא
גרוע יותר מטלית צמר גפן מכח החוטין שצריך לתלות בו, ובכל הני איכא עוד גרעון
מטלית של צמר רחלים דהתם הוא אליבא דכ"ע, אבל באלו הא איכא סברת בעל העטור
בן איש חי – הלכות
9
והב"ח ז"ל דס"ל דאין לברך אלא על טלית צמר רחלים וחוטיו צמר, אבל על טלית של
שאר מינים אין לברך אך לא קי"ל להלכה כוותייהו בזה.
והג' הוא טלית ששתי שלו צמר רחלים, והערב של מין אחר או להפך, וזה גרוע ביותר
דלדעת מהרמ"מ ודעמיה אין תקנה לטלית זה מצד החוטין, ורק לדעת מרן ז"ל יש לו
תקנה לתלות בו חוטין של צמר רחלים וכן צריך לעשות.
ולכן ראוי לכל ירא שמים להזהר בין בטלית גדול בין בטלית קטן ללבוש של צמר רחלים,
ויהיו החוטין ג"כ מצמר רחלים, ובזה נמצא מקיים מצות עשה מן התורה ויוצא ידי חובה
בציציות אלדכ"ע בלי שום פקפוק.
אות ב
יש מיני בגדים שקורין אותם כרמא"ן, ועוד מה שקורין אותם שא"ל קשמי"ר, והם נעשים
מצמר עזים הנקרא בלשון הקודש נוצה של עזים, הנה אלו דינם כמו שאר מינים שהם
צמר גפן או משי או קנבוס, כי בכל התורה אינו נקרא צמר בסתם אלא רק צמר רחלים
שהם הנקבות, או צמר אלים שהם הזכרים, אבל של עזים נקרא נוצה של עזים ולכן יר"ש
יעשה חקירה בטליתות שקונה שיש נראין של צמר רחלים ואלים, אך באמת הם צמר
גמלים או של עזים, ויש שהשתי צמר והערב מין אחר, דאלו גרועים טפי כאמור לעיל.
אות ג
בגד של עור פטור לכ"ע, דלא מקרי בגד להתחייב בציצית אלא דבר שנארג.
אות ד
חוטין של פשתים אף על פי דפוטרין בבגד של שאר מינים, אסור לתלותן בבגד צמר
משום כלאים, דלא התירה תורה כלאים בציצית אלא היכא דאיכא תכלת, ובזה"ז לית לן
תכלת, מיהו י"א דאין לתלות חוטי פשתים אפילו בבגד של שאר מינים שאינם צמר, מפני
שיש צמר שנראה כעין משי ויבואו להטיל ציצית פשתים בבגד של צמר, שיסברו שהוא
משי, והכי נהוג שלא להטיל חוטין של פשתים בשאר מינים שאינם צמר.
אות ה
אין ללבוש טלית פשתן אע"פ שהוא מטל בו חוטין של פשתן משום גזרה, ורק בשעת
הדחק דאין לו בגד אחר כי אם של פשתן יטיל בו חוטין של פשתן דוקא, ולא מין אחר,
והתירהו לו בזה בשעת הדחק דוקא דאין לו טלית אחר.
בן איש חי – הלכות
10
אות ו
טלית שאין לה ד' כנפות פטורה מן הציצית, ואם היא בעלת חמש כנפות או יותר חייבת,
אך לא יטיל ציצית לכל כנפותיה כי אם יטיל לארבע כנפות בלבד, ויזהר להניח החוטין
בארבע כנפות המרוחקות זו מזו, כי המרוחקים נופל עליהם שם כנפות טפי, ואם עבר
והטליל יותר מן ד' כנפות עבר על בל תוסיף כשילבשם, ומכל מקום יזהר להתרחק מטלית
כזו ולא ילבש טלית שיש לה יותר מארבע כנפות, אע"פ שמטיל חוטין בארבע בלבד מפני
שיש חולקין ופוטרין טלית כזו מן הציצית וכנז' בפוסקים.
אות ז
כנפות הטלית שהם הקרנות שמטילין בהם ציצית, צריך להיות מרובעים דוקא ולא עגולים,
שאין עיגול נקרא כנף, וצריך לדקדק בזה בטלית קטן מכח שעושין בהם תפירה ובנקל יהיו
נראין עגולין מכח התפירה.
אות ח
אם נקרע טליתו יזהר לתפרו תכף שלא יהא בת ששה כנפות, דאיכא מ"ד פטורה מן
הציצית כמו שכתוב לעיל, ואם נקרע רובה ובא לתפרה, צריך להתיר הציציות ויחזור
ויתלם אחר התפירה, כך העלו האחרונים ז"ל, והטעם משום תעשה ולא מן העשוי אליבא
דמ"ד פטרוה, ואף על פי דלא קי"ל כסברה זו כי מרן ז"ל פסק דחייבת, עכ"ז יש ליזהר
בזה לכתחילה, ודבר זה ימצא הרבה בטלית גדול שעושין אותו משתי חתיכות שתופרים
אותם ביחד, ולפעמים יבלו חוטי התפירה ויהיו נחלקים זה מזה.
אות ט
סודר שנותנין על הצואר אע"פ שיש לו ד' כנפות ויש בו שיעור ציצית פטור, וכן הוא הדין
המלבושים כגון גלימא וכיוצא שיש להם ב' כנפות למעלה סמוך לצואר, וב' כנפות למטה
פטורים ומכל מקום יר"ש יזהר לעשות קרן אחת מהם עגולה דאז בזה יהיה פטור לכ"ע,
ואע"פ שלא נהגו העולם לחוש על זה המחמיר תע"ב ועיין אחרונים יע"ש.
אות י
מצוה מן המובחר לעשות חוטי הציצית שזורין משמונה חוטין, שיהיו כל חוט משמונה
כפול לשמונה, שאז בזה יהיו כל חוטין של ד' כנפפות רנ"ו חוטין, רמז לכנפי החיות וכשר
הדבר לעשות כן, כמו שכתוב השיו"ב ז"ל בשם אחד קדוש ע"ש, ובספר לב חיים סי' פ"ו
הביא כמה ספרים דכתבו כן, ולכך כל אדם יזהר לכתחילה בזה, ונ"ל בס"ד לעשות רמז
בן איש חי – הלכות
11
בזה במספר מובחר שעולה רנ"ו, כלומר דבר זהו הוא מצוה מן המובחר, וז"ש רנ"ו ליעקב
שמחה, וידוע שצריך להעביר ארבע כנפות אלו שהם רנ"ו ע"ג עיניו בשעת ק"ש, ואותיות
עין מלאים עולים רנ"ו רמז חוטין אלו שהם רנ"ו יועילו לעין שהוא מספר רנ"ו, ונמצא כל
כנף הוא ס"ד חוטין כמנין נוגה, שבזכות זה אנחנו מתקנין קליפת נוגה, ונעביר כתונת עור
ויהיה כתונת אור מארבע עולמות שהם כנגד ארבע כנפות.
אות יא
יזהר לעשות הטליות וחוטין של הציציות הכל לבן בין בטלית גדול בין בטלית קטן, רמז
לדבר והיו העטפים ללבן, וטליתות שיש בהן צבע מצדדין לנוי לא איכפת, כי הצבע הוא
מעט מן המעט בגוף הטלית דרובו לבן.
אות יב
ארבע חוטין של הציצית יתנם בכף הטלית תוך הנקב, כדי שיהיו שם ח' חוטין תלויים
מכאן ומכאן, וצריך שיהיה כל חוט משמונה אלו ארכו י"ב גודלים ומודדים במקום הרחב
שבגודל, ומתחילין למדוד אותם משפת הכנף אחר הקשר, אבל כל מה שמונח על הכנף,
אין למדוד בכלל החשבון של י"ב גודלים הנז' ואם ירצה לעשותם יותר מן י"ב גודלים
הרשות בידו, ובדיעבד אם הם פחות מי"ב גודלים כשרים, וכ"ש אם היה בהם תחלה
שיעור י"ב אלא דנתמעטו ע"י רחיצה שנתכווצו דכשרים בדיעבד.
אות יג
אלו הי"ב גודלים יזהר לעשותם ארבעה גודלים גדיל, ושמונה גודלים ענף, ואם מוסיף על
הגדיל יוסיף ג"כ בענף, באופן שידקדק שיהיו הציציות שליש גדיל, ושני שלישין ענף, כי יש
טעם בזה ע"פ הסוד.
אות יד
יקשור ראשי כל חוט ומחט של הציציות כדי שלא יתפרדו משזירתן, כן העיד רבינו
מהרח"ו ז"ל על רבינו האר"י ז"ל שהיה עושה כן, וכן העיד מהרש"ו ז"ל על רבינו מהרח"ו
אביו ז"ל.
אות טו
העיד רבינו מהרח"ו ז"ל על רבינו האר"י ז"ל שהיה נוהג לעשות בטלית קטן דוקא ב'
נקבים סמוכים זל"ז כעין נקודת צר"י בכל כנף מארבע כנפות, והיה מוציא חוטי הציצית
דרך שני הנקבים ההם, באופן שיהיו שני קצוות חוטי הציצית מתגלים בצד אחר החיצון,
בן איש חי – הלכות
12
וסברה זו הביאה בס' האגור אך רבינו האר"י ז"ל לא היה עושה כן בטלית גדול רק בטלית
קטן, ומהרש"ו ז"ל העיד על אביו מהרח"ו שלא היה עושה כן אפילו בטלית קטן, ובודאי
רבינו מהרח"ו ז"ל הבין מרבינו האר"י ז"ל שאין דבר מעכב, ורק רבינו האר"י ז"ל אחר
שנהג בכך בילדותו כמנהג האשכנזים לא שינה, ולכך גם רבינו מהרח"ו לא שינה מנהגו,
ואנחנו מנהגינו לעשות נקב אחד אפילו בטלית קטן, ושמעתי שגם אצל החסידים
בירושלים ת"ו המנהג פשוט לעשות נקב אחד בין בטלית גדול בין בטלית קטן ומסתמא כך
היה מנהגו של רבינו הרש"ש ז"ל.
אות טז
אין נכון להניח הטלית בלא קפול בלילה, ואם שכח ולא קפלו ועבר עליו הלילה אז
כשילבשנו למחר ינערינו תחלה וכנז' באחרונים, גם כתוב באחרונים שכל אדם יקפל
טליתו כל יום אחר תפלה בידו ולא יתננו לשמש לקפלו דקשה למזל, גם יזהר כשיחלוץ
הטלית וכן התפילין יחלוץ ביד שמאל שהיא יד כהה, להראות שקשה עליו פרידתו.
אות יז
נכון להסתכל בציצית, ויכוין ויצייר במחשבתו כאלו יש בהם חוט מראה תכלת שהוא דומה
לרקיע, מפני דאותה הארה לא נפסקה וכמו שכתוב מהרח"ו ז"ל וימצא טוב בכונה זו.
אות א
הגדיל יעשהו חוליות חוליות, כל חוליה משלשה כריכות, ובתחלה יקשור ב' קשרים סמוך
לכנף, ויכרוך ז' כריכות, ויקשור ב' קשרים אחרים, ויכרוך ח' כריכות, ויקשור ב' קשרים
אחרים, ויכרוך י"א כריכות, ויקשור ב' קשרים, ויכרוך י"ג כריכות, ואח"כ יקשור עוד ב'
קשרים, והרי סך הכל ט"ל כריכות כמנין הוי"ה אח"ד, וכמו שאמרו רז"ל בס' הכונות,
ועשיתי סימן לדבר זה תן חלק לשבעה, וגם לשמונה, נמצא תחלה שבעה כריכות, ואח"כ
שמונה כריכות, ואח"כ תעשה י"א כמנין אותיות לשבעה לשמונה שהם י"א אותיות, ואח"כ
תעשה י"ג כמנין אותיות "תן חלק לשבעה וגם" שהם י"ג אותיות.
אות ב
גוי שתלה החוטין של ציצית בטלית, או שעשה החליות והקשרים פסולה, אבל האשה
כשרה להטיל הציצית בטלית ולעשות החוליות והקשרים, ויש מחמירין שלא לעשות ע"י
נשים, ולכן לכתחלה צריך להזההר שלא לעשות תליית החוטין וכריכתן וקשירתן ע"י נשים
אלא ע"י אנשים, אבל טויה ושזירה עושין גם לכתחלה ע"י הנשים, והקטן דינו כאשה לענין
זה, ולכן לכתחלה אין לעשות תליית החוטין והכריכות והקשרים ע"י קטן אלא ע"י גדול,
בן איש חי – הלכות
14
ומיהו כל שהוא בן י"ג שנה ויום אחד יעשה לכתחלה, ואין צריך לבדוק אם יש לו ב'
שערות.
אות ג
אם הטיל ישראל ציצית בבגד שלא בכונה, כלומר שלא נתכוון לשם מצות ציצית יש פוסלין
ויש מכשירין והלכה כסברת הפוסלין, ולכן צריך להתירם ויחזור ויתלם לשם מצות ציצית,
ואם הוא שבת שא"א לו להתירם ולקשרם, ואין לו טלית אחרת כשרה יש לסמוך על
המתירים באותו היום דוקא, ואחר שבת יתקננה אך לא יברך דספק ברכות להקל וברכות
אינם מעכבות, ולכן כל אדם יזהר שלא לסמוך בתליית החוטין ותיקונם אלא על אדם יר"ש
ומוחזק בכשרות ובקי ויודע לכוין לשם מצוה ולעשות כל הדברים כתיקונם, ועל כן יזהר
לומר בפיו מקודם הריני מטיל ציציות אלו לשם מצות ציצית, יען די"א כל דבר הצריך כונה
לשמה צריך להוציא הכונה בשפתיו. וכמו שכתוב האחרונים בדין הטווייה ושזירה, וטוב
לומר ליקבה"ו וכו' הריני מוכן להטיל ציציות בארבע כנפות הבגד הזה כמו שצונו ה' אלהינו
בתורתו ועשו להם ציצית על כנפי בגדיהם, ונאמר גדילים תעשה לך על ארבע כנפות
כסותך אשר תכסה בה, ויהר"מ ה' או"א כשם שאנחנו מקיימים מצוה זו בחוטי לבן כך
תזכינו לקיים אותה כתקנה בחוטי תכלת ככתוב בתורה ונתנו על ציצי הכנף פתיל תכלת
ויהי נועם וכו'.
אות ד
טוב להזהר שלא לחתוך חוטי הציצית בסכין, ע"ד שנאמר לא תניף עליהם ברזל אלא
יחתכם בשיניו כשצריך לחתכם.
אות ה
אם שאל טלית מצויצת אם שאל אותה ללבשה כדי לעלות לדוכן או לעלות לס"ת וכיוצא
ה"ז לא יברך עליו, אבל אם שאל בעבור לקיים מצות עיטוף בציצית, הנה אם שאלו מן
השמש שלא מדעת בעלים לא יברך עליו דברכות אינם מעכבות וכיון דאיכא פלוגתא ספק
ברכות להקל, אבל אם שאלו מדעת בעלים להתעטף בו לקיים מצות ציצית יוכל לברך,
דאמרינן מסתמא נתנו לו במתנה ע"מ להחזיר והרי הוא שלו, ואף על פי דגם בזה י"א
דאין לברך על טלית שאולה כלל, מכל מקום בכה"ג יש לסמוך על המנהג ואין למחות ביד
המברך, ומיהו יר"ש יתרחק מטלית שאולה היכא דאפשר לו, וטליתות של הקדש
שמונחים בבית הכנסת בתורת צדקה ללבשם אותם שאין להם טליתות לכ"ע יברך
עליהם, ואפילו אם לובשן כדי לעלות לס"ת וכמו שכתוב האחרונים ז"ל בזה.
בן איש חי – הלכות
15
אות ו
בזה"ז חזינן רובא דעלמא קפדי שלא ילבשו אחרים ציצית ותפילין שלהם, ולכן אין ליקח
מן השמש ציצית ותפילין של אחרים שלא מדעת בעלים, אא"כ יודע השמש בבירור
שהבעלים לא קפדי, ואין כל הדעות שוות בדברים אלו הלא גם אנכי מכיר בעצמי דאנא
מאינשי דקפדי בזה ובטעמים שונים.
אות ז
מותר להתיר הציציות מן הטלית בין גדול בין קטן בשביל הידור מצוה לשום במקומן
ציציות חדשים ונאים יותר, אע"פ דאלו הציציות שנוטלם הוא משליכם וגונזם ואין מניחם
בטלית אחרת שרי משום נוי מצוה, וכן אם נפסק כנף אחד ורוצה לחדש ארבעתם בשביל
נוי שיהיו שווים ודומין זל"ז, מותר להסיר כל השלשה אחרות ולעשות הארבע כנפות
חדשים שיהיו שוים יחד בשביל נוי מצוה.
אות ח
אע"פ שהכריכות של הציצית עשאם כמספר שם הוי"ה, כי יש שמנהגם בכך ואין נוהגין
בכריכות של ט"ל הרי זה מותר להתירם, ואין בזה חשש מוחק את השם כמו שכתוב
האחרונים ז"ל.
אות ט
כשרוצה להתיר הציצית כדי להניח יותר יפים וקשה עליו הטרחא להתירן מותר לחתכם
אע"פ שהם נפסדים בזה לגמרי, מיהו יש מחמירין בזה ואוסרים לחתכם וצריך לחוש
לדבריהם, ורק בשעת הדחק וצורך גדול יש לסמוך על המתירים כך העלו האחרונים ז"ל.
אות י
טלית מצויצת שנחלקה לשני חלקים אסור לחזור לתפרה עם הציציות שבה משום תעשה
ולא מן העשוי, כיצד יעשה יתיר הציציות של חלק אחד מהם דוקא, ואח"כ יתפור החלקים
יחד ונמצא הוי זה החלק שאין בו ציצית כמו תוספת על חלק הראשון, ואח"כ יעשה ציצית
מחדש בחלק הזה שהוא תוספת לראשון, כן העלתי בסה"ק מקבציאל מספרי האחרונים
ז"ל.
אות יא
שיעור הטלית גדול הוא כדי שיקיף כל ראשו וכל גופו עד החזה פנים ואחור כמו שכתוב
רבינו האר"י ז"ל בספר הכונות, וחז"ל אמרו כדי שיכסה ראשו ורובו של קטן, ובסה"ק
בן איש חי – הלכות
16
מקבציאל הבאתי דברי רבינו האר"י ז"ל מה שאמרו בס' הכונות ומה שאמרו בעולת תמיד
ומה שאמרו בנהר שלום לרבינו הרש"ש ז"ל, והשויתי דברי רבינו האר"י ז"ל עם דברי
חז"ל כי שיעור זה דנקטי חז"ל בקטן דבעי רוב גופו הוא שוה עם שיעור דנקיט רבינו
האר"י ז"ל בגדול עד החזה ולא נקיט רוב גופו, ושם נסתפקתי אם זה השיעור דבעינן
בגדול עד החזה ולא נקיט רוב גופו, ושם נסתפקתי אם זה השיעור דבעינן בגדול עד
החזה אם אדם ארוך הרבה יוכל ללבוש טלית המגיע באדם בינוני עד החזה, כי מסתימות
דברי רבינו האר"י ז"ל נראה יותר שצריך לשער כל אחד כפי מידתו, מיהו לקולא לא
עבדינן שאם יש קצר קומה הרבה שהוא גדול בשנים ורק קומו קצרה כמדת קטן בן ט'
שנים אינו יכול ללבוש טלית שיגיע אליו עד החזה כיון שזה הטלית אינו מגיע בגדול עד
החזה.
אות יב
בשיעור טלית קטן שלובשין תחת הבגדים, בסה"ק מקבציאל הבאתי דברי האחרונים ז"ל
בזה ושם הבאתי מה שהעלה הרה"ג הרח"ף ז"ל בלב חיים סי' צ"ט דהנכון לצאת י"ח
לכ"ע לשער בטלית קטן שיהיה אמה וחצי שהם ל"ו גודלים באורך, ואמה וחצי ברוחב.
ומה גם לסברת רבינו האר"י ז"ל דצריך לכסות גופו פנים ואחרו עכ"ד ע"ש, והרואה יראה
בדברי רבינו האר"י ז"ל שלא אמר על טלית קטן שיכסה פנים ואחור, אלא אמר שיעור
שיעטף את הגוף מלבד הזרועות, ובזה נראה דאין צריך שיהיה הרוחב אמה וחצי שהוא
ל"ו גודלים, אך באורך מודינא ליה דשפיר הורה כן לסברת הטור ודעימיה דצריך לעשות
אורכו אמה וחצי שהוא ל"ו גדולים, והנה פה עירנו בגדא"ד יע"א מנהגם לעשות הטלית
קטן ארכו אמה ורביע באמת המדינה, שעולה האורך בזה יותר מארבעים גודלים, אך
הרוחב עושים אוו שלשה רביעי אמה שעולה יותר מכ"ד גודלים ובתשובה לעיר אחרת
הוריתי לשואל לעשות הרוחב כ"ד גודלים והאורך ל"ו גודלים.
אות יג
נשים ועבדים פטורים ממצות ציצית דאפילו אם לובשים טלית בת ד' כנפות אין צריכים
להטיל בה ציצית מפני דמצות עשה שהז"ג היא וכל מצות עשה שהז"ג נשים ועבדים
פטורים, ואף על פי דקי"ל בשופר וסוכה וכיוצא אם רצו לקיים הרשות בידם ויש להם שכר
כמי שאינו מצוה ועושה, וליכא משום כל הפטור מן הדבור ועושהו נקרא הדיוט מכל מקום
במצוה זו מחזי כיוהרא, ועוד יש חשש נמי משום לא תלבש אשה כלי גבר, על כן בציצית
צריך למנוע אותם וכנז' בפוסקים, ובספר הכונות מפורש טעם פרטי במצוה זו ע"פ הסוד
דלא שייכה מצוה זו בנשים.
בן איש חי – הלכות
17
אות יד
קטן היודע להתעטף צריך אביו ליקח לו ציצית לחנכו, והאי קטן י"א בן תשעה שנים, וי"א
הפקח בן שש ואינו פקח בן שבע שנים צריך אביו ליקח לו ציצית לחנכו.
אות טו
לילה לאו זמן ציצית הוא שנאמר וראיתם אותו פרט לכסות לילה, אבל כסות סומא חייב
בציצית מפני שישנו בראיה אצל אחרים, ולכן אפילו אם ילבשנו ההסומא חייב להטיל בו
ציצית, ובסה"ק רב פעלים הבאתי בתשובתי שם דברי הרה"ג הרח"ף ז"ל בלב חיים ס' ק'
שכתב אף על פי דקי"ל סומא חייב ציצית מכל מקום מאחר דאיכא מ"ד הסומא פטור יקיים
מצות ציצית בלא ברכה משום ספב"ל, ושם העלתי בראיות מאחר דפשט המנהג שהסומא
מברך יש לו לברך ואין לחוש לספב"ל, וגם הרח"ף, ז"ל עצמו כ"כ בספר מל"ח סי' יו"ד
אות מ"ח במקום יש מנהג לא אמרינן ספב"ל, וזהו מנהג פשוט שהסומא מברך על
הטלית, ואם יבא להתחסד לשמוע ברכה מאחרים ד"ז קשה לעשותו בכל יום, ועוד נפק
מזה פקפוק מצד אחר.
אות טז
מחמת דאיכא פלוגתא בין הרמב"ם והרא"ש בכסות המיוחד ליום ולילה, ומרן ז"ל לא גילה
דעתו בכסות המיוחד ליום ולילה. אף אם לובשו בלילה, וכן יטיל לכסות המיוחד ללילה אם
לובשו ביום, אבל לענין הברכה כיון ספב"ל לא יברך אלא עם לובש ביום כסות המיוחד
ליום, או ככשלובש ביום כסות המיוחד ליום ולילה וכנז' באחרונים ז"ל.
אות יז
סדינים וכרים אע"פ שאדם ישן בהם לפעמים ביום, נקראים כסות לילה דעקרם נעשו
בשביל לילה, ולמאן דאמר כסות לילה חייב בציצית אם לובשו ביום, צריך להטיל בהם
ציצית שהרי ישן בהם בבוקר, ואעפ"כ המנהג פשוט שלא להטיל בהם ציצית אפילו שם
של צמר, מפני די"א לא חייבה תורה אלא בגדים שאדם מתכסה בהם דרך לבישה, אבל
דרך הצעה כגון סדינים וכרי לא מקרי כסות, ומכל מקום כיון דיש חולקין יעשה קרן אחת
מן ד' קרנות עגולה כדי לפטרם לכ"ע, בד"א בסדינים של צמר אבל צמר גפן או משי
וכיוצא אי צריך לעשות בהם קרן אחת עגולה, דיש בזה ס"ס שמא פטורים מן התורה,
ושמא הלכה כמ"ד כסות המיוחד ללילה פטור ביום, וכל שיש ב' ספיקות מן התורה אע"פ
שמדרבנן הוא ספק אחר שפיר דמי כ"כ הגאון א"א סי' י"ח סק"ג, ונ"ל דיש בזה שלשה
ספיקות והוא שמא הלכה כמ"ד כל שהיא דרך הצעה ואינו דרך לבישה אין נקרא כסות
בן איש חי – הלכות
18
ופטור, ועל כן אין להקפיד בסדינים של שאר מינים, אבל בשל צמר אף על פי דיש בזה
ג"כ ס"ס כיון דאפשר לתקן בנקל בקרן אחת עגולה לא סמכינן באיסור תורה על ס"ס זה.
אות יח
מותר להטיל הציציות בטלית ולקשרם בלילה בטלית המיוחד ליום, אף על פי דלהרמב"ם
ודעמיה כסות יום בלילה פטורה ליכא בזה משום תעשה ולא מן העשוי, משום דזמן
ממילא קאתי, ולא דמי לבעלת שלש דאינה חייבת ואין ראוי לציצית כלל וכנז' במש"ז סי'
י"ח סק"א.
אות יט
הציציות תשמישי מצוה הם ואין בגופן קדושה, לפיכך בזמן שקבועין בטלית אסור
להשתמש בהם תשמיש של חול כגון לקשור בהם איזה דבר וכיוצא, גם יזהר שלא יהיו
נגררין ע"ג קרקע משום בזיון מצוה, ואחר שנפסקו מן הטלית יכול לזרקן ורק שלא יזרקם
לאשפה או למקום מגונה, ויש מחמירין לגנזן ותבא עליהם ברכה.
אות כ
טליתות של מצוה שבלו אסור לקנח בהם או להשתמש בהם תשמיש מגונה אלא זורקן
והם כלים מאליהם, ואותם שנוהגין לזרקן בבית הכנסת והשמשים מקנחין בהם לנרות
בית הכנסת, וגם ידיהם המלוכלכים בשמן זה נקרא תשמיש מגונה ואסור.
אות כא
מותר לעשות מטלית גדול טלית קטן, כן העלה הרב בית יהודה סי' כ"ט, אבל הרב לב
חיים ז"ל סי' צ"ב פקפק בזה, משום דע"פ הסוד טלית גדול יש בו מעלה רבה על טלית
קטן והאמת אתו בזה, מיהו אם נתבלה מקצתו ואין ראוי ללבשו יוכל לעשות מחלק החזק
שבו טלית קטן ואין חשש בזה לכ"ע.